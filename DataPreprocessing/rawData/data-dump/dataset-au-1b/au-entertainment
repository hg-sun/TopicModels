बॉलीवुड के इस भुतहा बंगले में रहने वाले हर हीरो को सुपरस्टार का दर्जा मिला। इसका इतिहास भी दिलचस्प है।
टॉम हॉलैंड स्टारर इस फिल्म को जॉन वॉट ने डायरेक्ट और कोलम्बिया पिक्चर्स ने इसे प्रोड्यूस किया है ।
निर्माता: रॉनी लाहिड़ी, शुजित सरकार निर्देशक: अमित रॉय सितारे: अमित साध, तापसी पन्नू, अर्श बाजवा रेटिंग *1/2 अगर आपकी शादी हो चुकी है तो इस फिल्म को देखने का कोई मतलब नहीं और अगर नहीं हुई है तब भी इसे देख कर कुछ नहीं मिलने वाला। यह खा कर पछताने वाला लड्डू नहीं है। इसे टाइम और पैसा खराब करने के लिए देखा जा सकता है। 'पिंक' के बाद 'रनिंग शादी' में तापसी पन्नू को देख कर निराशा होती है। अमित साध ने न तो पहले उम्मीदें जगाई थीं और न इस फिल्म से उनका भविष्य दिखता है। बॉलीवुड फिल्मकारों को लगता है कि हिंदी फिल्मों का दर्शक बेगानी शादियों में अब्दुल्ला दीवाना बन जाता है। शादी का विषय होने मात्र से फिल्म कामयाब होने की गारंटी बढ़ जाती है।
बॉलीवुड में अब तक की सबसे बड़ी मेगा बजट फिल्म महाभारत पर बनेगी। खास बात ये रहेगी कि इस फिल्म में भीष्म पितामह के किरदार में सुपरस्टार अमिताभ बच्चन नजर आएंगे। अभी तक बॉलीवुड में किसी भी फिल्म का बजट इतना बड़ा नहीं रहा। मशहूर एड फिल्ममेकर एनए श्रीकुमार मेनन महाभारत पर फिल्म 'Randamoozham' बना रहे हैं जिसके लिए उन्होंने अमिताभ से भीष्म के रोल के लिए बात की है। अभी तक भीष्म पितामह का सबसे दमदार रोल बीआर चोपड़ा के टीवी सीरियल 'महाभारत' में मुकेश खन्ना के नाम था। लोगों के जेहन में आज भी भीष्म के रूप में मुकेेश खन्ना की दमदार आवाज गूंजती है।  ये फिल्म ज्ञानपीठ अवॉर्ड विजेता लेखक एमटी वासुदेवन नायर के नॉवल पर आधारित है। मेनन का कहना है कि अब तक लोगों ने महाभारत को कृष्ण और पांडवों के नजरिए से देखा और समझा है लेकिन ये फिल्म भीष्म पितामह के नजरिए बनाई गई है।  बताया जा रहा है कि अभी भीष्म के रोल के लिए अमिताभ बच्चन को संपर्क किया गया है जबकि भीम के रोल के लिए मलयाली फिल्मों के सुपरस्टार मोहलाल से बात  की जा रही है। फिल्म के मेकर्स की कोशिश रहेगी कि विभिन्न भाषाओँ के दमदार कलाकारों से सजी फिल्म समाज को महाभारत का नया रूप दिखाए। यह फिल्म हिंदी, मलयालम, तमिल, तेलुगु और अंग्रेजी भाषाओं में शूट होगी और बाकी भारतीय भाषाओँ के साथ साथ इसे विदेशी भाषाओं में भी डब  किया जाएगा।  
हीरोपंती और बागी की सफलता के रथ पर सवाल टाइगर श्रॉफ को करिअर में पहला झटका लगा है। चार दिन लंबे वीकेंड और नए सप्ताह के पहले दिन सोमवार को द फ्लाइंग जट की कमाई देखने के बाद ट्रेड विशेषकों का कहना है कि फिल्म भारतीय टिकट खिड़की पर फ्लॉप है। टाइगर की पहली दो फिल्मों से कहीं कमजोर द फ्लाइंग जट पहले दिन (गुरुवार को) केवल साढ़े छह करोड़ का बिजनेस कर सकी। शुक्रवार को यह और नीचे आ गई, साढ़े पांच करोड़। फिल्म शनिवार और रविवार को थोड़ा संभली। परंतु सोमवार को कलेक्शन पूर देश में जबर्दस्त ढंग से नीचे गिरा (मात्र दो करोड़)। चार दिन के वीकेंड में इसकी कमाई 29 करोड़ के करीब पहुंची। ट्रेड के जानकारों के अनुसार 50 करोड़ से अधिक बजट की फिल्म के लिए यह कलेक्शन कमजोर हैं। वर्तमान ट्रेंड को देखते हुए यही अनुमान कि इसका लाइफटाइम बिजनेस 40 करोड़ तक पहुंचने की संभावना है। हालांकि निर्माता एकता कपूर की यह फिल्म सैलेटाइट, म्यूजिक, डिजिटल और ओवरसीज से 30 करोड़ रुपये पहले ही निकाल चुकी है। परंतु भारतीय टिकट खिड़की का कलेक्शन उसे खास फायदा नहीं पहुंचाएगा। इस फिल्म से वितरकों को नुकसान उठाना पड़ेगा।
साउथ फिल्मों की एक्ट्रेस पिया बाजपेयी जल्द ही फिल्म 'मिर्जा जूलियट' में नजर आएंगी। हाल ही में उन्होंने लड़कियों की वर्जिनिटी को लेकर एक बयान दिया है। उन्होंने कहा है कि वर्जिनिटी से सबसे ज्यादा परेशानी समाज को होती है।
निर्माता: धर्मा प्रोडक्शंस -निर्देशक: शशांक खेतान -सितारे: वरुण धवन, आलिया भट्ट, साहिल वैद, मोहित मारवाह, श्वेता बसु प्रसाद रेटिंग**1/2 पुराने दौर का संदेश था, दुल्हन वही जो पिया मन भाये। फिर आया, दिलवाले दुल्हनिया ले जाएंगे। अब हम्प्टी शर्मा और बद्रीनाथ की दुल्हनिया का समय है। जिसमें दूल्हे को दुल्हन पसंद आने या न आने से बड़ा सवाल ‘रीयल मर्द’ की कसौटी का है। यहां जो हीरो है वह समय-समय पर रोता है, हर हाल में दुल्हन से दिल से प्यार करता है, उसके पीछे मुंबई और सिंगापुर भटकता है, उसे करिअर की ड्राइविंग सीट पर बैठा कर खुद पीछे रहता है, वह दुल्हन से कहीं कम पढ़ा-लिखा, कम काबिल मगर ज्यादा दयालु है। दुल्हन के प्रति ‘कमिटेड’। दुल्हनिया भी दुनिया देखने के बाद अंततः उसके पास लौट आती है। वैसे, बद्रीनाथ की दुल्हनिया हमें एनआरआई दूल्हे का भी विकल्प देती है क्योंकि देश में अच्छे दूल्हों का अकाल पड़ा है। कुल जमा निर्देशक शशांक खेतान की यह फिल्म बीते एक-डेढ़ दशक में प्यार और विवाह के विषय पर आई दर्जनों फिल्मों का कॉकटेल है, जो पेट और जेब भरी होने पर देखी जा सकती है। 
शाहरुख खान की 'देवदास' और 'वीर जारा' जैसी क्लासिक फिल्मों को यूएस के सिनेमाघरों में दिखाया जाएगा। यूएस की 'बेस्ट ऑफ बॉलीवुड इवेंट सीरीज' के तहत इन फिल्मों की स्क्रीनिंग की जाएगी। बता दें कि ये फिल्में इस साल जुलाई में दिखाई जाएंगी।
एक्टर सुशांत सिंह राजपूत फिलहाल अपनी फिल्म 'राबता' की रिलीज का इंतजार कर रहे हैं और अब उनकी एक और फिल्म का फर्स्ट लुक रिलीज कर दिया गया है। फिल्म का नाम है रोमियो अकबर वॉल्टर (Romeo Akbar Walter)..
जहां हाल ही में करण जौहर से लेकर रेखा और ऋषि कपूर पर लिखी बायोग्राफी रिलीज की गईं वहीं अब बॉलीवुड की सदाबहार हीरोइन आशा पारेख की बायोग्राफी रिलीज की जाएगी और इस बायोग्राफी को सुपरस्टार सलमान खान लॉन्च करेंगे।
बॉलीवुड में फिल्म 'तेरे नाम' से डेब्यू करने वाले दर्शन कुमार अपनी अगली फिल्म में जल्द नजर आएंगे। दर्शन की फिल्म ‌'मिर्जा जूलियट' का नया पोस्टर रिलीज हुआ है।  नाम से साफ है कि ये फिल्म एक लव कम थ्रिलर स्टोरी है और इसका निर्देशन राजेश राम सिंह ने किया है। निर्देशक राजेश बताते हैं कि फिल्‍म की शूटिंग यूपी के मिर्जापुर, बनारस और हिमाचल के धर्मशाला में की गई है। फिल्म से अजय देवगन से भी कनेक्‍शन है। दरअसल अजय ने फिल्म का नाम रखने में मदद की है। ये टाइटल एनआर पचीसिया के पास था और अजय के कहने पर ये टाइटल उनसे ले लिया गया।  ये पोस्टर क्रिटिक तरण आदर्श ने भी अपने ट्विटर हैंडल पर शेयर किया है। इसमें हीरो के रोल का नाम मिर्जा और हीरोइन का नाम जूलियट है। फिलहाल फिल्म कैसी होगी इसके लिए रिलीज का इंतजार करना होगा। पोस्टर से साफ जाहिर है ‌कि ये फिल्म 7 अप्रैल को रिलीज होगी।   New poster of #MirzaJuuliet... Stars Darshan Kumaar, Pia Bajpai, Priyanshu Chatterjee, Chandan Roy Sanyal... 7 April 2017 release. pic.twitter.com/W9ATWDWunt — taran adarsh (@taran_adarsh) March 28, 2017
बॉलीवुड के बादशाह शाहरुख खान सिर्फ फिल्मों के नहीं, ट्विटर के भी बादशाह निकले। ट्विटर पर उनके फॉलोअर्स की संख्या 150 करोड़ के पार हो गई है। शाहरुख खान इंडिया में केवल प्रधानमंत्री नरेंद्र मोदी और महानायक अमिताभ बच्चन से पीछे हैं।
तमिलनाडु के कई संगठनों के दबाव में आकर सुपरस्टार रजनीकांत ने अप्रैल में होने वाली अपनी श्रीलंका यात्रा को रद्द कर दिया है। वहां वह भारतीय कंपनी लिंका के हाउसिंग प्रोजेक्ट का उद्घाटन करने वाले थे। यह घर जाफना के युद्ध पीड़ित तमिलों के लिए बनाए गए हैं जिसकी चाबी खुद रजनीकांत उन्हें देने वाले थे।
इस बार स्वतंत्रता दिवस के मौके पर बॉलीवुड के खिलाड़ी अक्षय कुमार का सामना शाहरुख खान की फिल्म से होगा। अक्षय की फिल्म 'टॉयलेट- एक प्रेम कथा' की शूटिंग पूरी हो चुकी है। पहले इसकी रिलीज डेट 2 जून रखी गई थी लेकिन अब इसे बदलकर 11 अगस्त कर दिया गया है। इसमें अक्षय के साथ भूमि पेडनेकर नजर आएंगी। इतना ही नहीं, इसी तारीख को इम्तियाज अली के डायरेक्शन में बन रही फिल्म भी रिलीज हो रही है। इसमें शाहरुख खान और अनुष्का शर्मा मुख्य किरदार निभाते नजर आएंगे। अभी इस फिल्म का नाम डिसाइड नहीं किया गया है। शाहरुख की इस फिल्म की रिलीजिंग डेट को सलमान खान ने ट्वीट के जरीए बताया था। इसके साथ ही उन्होंने इसकी पहली झलक भी फैंस के साथ शेयर की थी। इससे पहले इस साल की शुरुआत में शाहरुख की 'रईस' और ऋतिक की 'काबिल' भी बॉक्स ऑफिस पर टकराई थी। इस बार शाहरुख का मुकाबला अक्षय की फिल्म से है। तो ये देखना दिलचस्प होगा कि स्वतंत्रता दिवस पर कौन बाजी मारेगा। 
एक्टर नवाजुद्दीन सिद्दीकी की फिल्म 'बाबूमोशाय बंदूकबाज' का टीजर पोस्टर रिलीज कर दिया गया है। इस फिल्म को कुशन नंदी ने डायरेक्ट किया है। फिल्म में नवाज बाबू नाम के लड़के का किरदार निभाते नजर आएंगे। फिल्म की कहानी नवाज के दोस्तों, दुश्मनों, उसके प्यार और बदले के इर्द-गिर्द घूमती है। इस फिल्म को किरन श्याम श्रॉफ और अश्मिथ कुंदर ने प्रोड्यूस किया है। इस फिल्म में नवाज एक शूटर के रोल में नजर आएंगे। इस किरदार को निभाने के लिए नवाज ने बंदूक चलाने की स्पेशल ट्रेनिंग भी ली है।  इस पोस्टर में दिख रहा है कि नवाज लुंगी पबने हाथ में एक डिब्बा लिए जा खेतों की ओर जा रहे हैं और उनकी लुंगी के पीछे बंदूक भी रखी हुई है। पोस्टर तो काफी दमदार है लेकिन फिल्म कैसी होगी इसका पता भी जल्द ही लग जाएगा। इस फिल्म को लेकर ऐसे कयास लगाए जा रहे हैं कि नवाज इसमें प्रधानमंत्री नरेंद्र मोदी के स्वच्छता अभियान की धज्जियां उड़ाते दिखेंगे। इस पोस्टर को नवाज ने अपने ट्विटर हैंडल पर शेयर किया है। देखें पोस्टर-   Teaser Poster of my next #BabumoshaiBandookbaaz @BabuBandookbaaz @KushanNandy pic.twitter.com/R35SLVn60r — Nawazuddin Siddiqui (@Nawazuddin_S) March 29, 2017
सुपरस्टार सलमान खान की आने वाली फिल्म 'ट्यूबलाइट' तभी से खूब सुर्खियों में है जब से इसकी अनाउंसमेंट की गई और अब इस फिल्म ने एक ऐसा रिकॉर्ड कायम किया है जिससे शाहरुख खान की रातों की नींद उड़ जाएगी।
बॉलीवुड में तेरे नाम से पर्दापण करने वाले दर्शन कुमार अपनी अगली फिल्म में जल्द नजर आएंगे। दर्शन की इस फिल्म का पोस्टर रिलीज कर दिया गया है। जैसा की नाम से साफ हो जाता है ये फिल्म एक लव कम थ्र‌िलर स्टोरी है और इसका निर्देशन राजेश राम सिंह ने किया है। निर्देशक राजेश बताते हैं कि फिल्‍म की शूटिंग यूपी के मिर्जापुर, बनारस और हिमाचल के धर्मशाला में की गई है। राजेश राम सिंह बताते हैं कि फिल्म से बॉलीवुड के मैचोमैन अजय देवगन से भी कनेक्‍शन है। दरअसल अजय ने फिल्म का नाम रखने में मदद की है। ये टाइटल एनआर पचीसिया के पास था और अजय के कहने पर ये टाइटल उनसे ले लिया गया। अब देखने होगा इस बार दर्शन अपनी अदाकारी का क्‍या नमूना दर्शाते हैं।
लगता है अनुपम खेर को अक्षय कुमार का साथ पसंद आ गया है। तभी वो अक्षय की जमकर तारीफ करते रहते हैं। माना जा रहा है कि बेबी के बाद नाम शबाना और टायलेट एक प्रेम कथा के बाद ये साथ और पक्का होगा।
-निर्माता: जयंती लाल गाडा -निर्देशक: सुजॉय घोष -सितारे: विद्या बालन, अर्जुन रामपाल, निशा खन्ना, जुगल हंसराज, मानिनी चड्ढा रेटिंग **** नोटबंदी के इन दिनों में अगर आप खुद को सिनेमाघर में जाने से रोके हैं तो ‘कहानी-2: दुर्गा रानी सिंह’ के लिए छूट ले सकते हैं। यह नाममात्र की कहानी नहीं है। यह अपने सस्पेंस, संवेदना और ऐक्टरों के परफॉरमेंस से बांधे रखती है। 2012 में आई सुजॉय-विद्या की निर्देशक-एक्टर जोड़ी की ‘कहानी’ से यह स्वतंत्र है। मारे यहां देवी दुर्गा को मां कहा गया है। विद्या बालन उसी दुर्गा-नाम- अवतार में हैं, जो यौन उत्पीड़न की शिकार एक बच्ची को जिंदगी देने के लिए जीवन का हर जोखिम उठाती है। फिल्म के पहले हिस्से की कसावट और रफ्तार आपको कुर्सी से हिलने नहीं देती। 
फिल्म 'स्पाइडर मैन होमकमिंग' का टीजर रिलीज कर दिया गया है। इस 6 सेकेंड के वीडियो में दिखाया गया है कि स्पाइडर मैन एक दीवार पर चल रहा है और तभी मकड़ी उसके पास आ जाती है।  टॉम हॉलैंड स्टारर इस फिल्म को जॉन वॉट ने डायरेक्ट और कोलम्बिया पिक्चर्स ने इसे प्रोड्यूस किया है । इससे पहले 24 मार्च को इसका नया पोस्टर जारी किया गया था। इस पोस्टर को देखकर ही पता लगता है कि स्पाइडर मैन ज्यादा कुछ खास तो नहीं बदला है लेकिन वह मॉर्डन जरूर हो गया है। ये फिल्म 7 जुलाई को रिलीज होगी। देखें वीडियो-     Take flight. A new #SpiderManHomecoming trailer is landing tomorrow. A post shared by Spider-Man (@spidermanmovie) on Mar 27, 2017 at 5:59am PDT
श्रद्धा कपूर स्टारर फिल्म 'हसीना: द क्वीन ऑफ मुंबई' का टीजर पोस्टर जारी कर दिया गया है। इस फिल्म में सिद्धांत कपूर भी नजर आएंगे। बताया जा रहा है कि सिद्धांत इस फिल्म में हसीना के भाई यानी दाउद इब्राहिम का रोल निभा रहे हैं। बॉलीवुड इंडस्ट्री में ये शायद पहली बार होगा जब रियल लाइफ के भाई बहन रील लाइफ में भी यही रिश्ता निभाएंगे।  श्रद्धा इससे पहले रोमांटिक गर्ल के किरदार में तो बहुत बार नजर आई हैं लेकिन ये पहली बार है जब श्रद्धा एक गैंगस्टर के रोल में दिखेंगी। ऐसे में शायद उनका करियर एक नया मोड़ ले ले। फिल्म 'हसीना' के डायरेक्टर अपूर्व लाखिया हैं। इस साल श्रद्धा की दो फिल्में रिलीज हो रही हैं एक 'हाफ गर्लफ्रेंड'  और दूसरी 'हसीना: द क्वीन ऑफ मुंबई'। इनसे से 'हाफ गर्लफ्रेंड' 19 मई को और 'हसीना...' 14 जुलाई को रिलीज होगी।   अगली स्लाइड में देखें पोस्टर।
विद्या बालन की मोस्ट अवेटेड मूवी 'बेगम जान' का दर्शक बेसब्री से इंतजार कर रहे हैं। लेकिन फिल्म के लिए एक बुरी खबर है। मीडिया रिपोर्ट्स के मुताबिक, फिल्म को पाकिस्तान में रिलीज करने की इजाजत नहीं मिली है।  फिल्म प्रोड्यूसर महेश भट्ट ने पाकिस्‍तान सरकार को चिट्ठी लिखकर वहां फिल्म रिलीज करने के लिए इजाजत मांगी थी। लेकिन अभी तक उन्हें सरकार की तरफ से कोई जवाब नहीं दिया गया है। बता दें कि ये फिल्म भारत-पाकिस्तान विभाजन के दौरान एक सच्ची कहानी पर आधारित है। 
फिल्मों में अच्छे-अच्छे गुंडों के छक्के छुड़ाने वाले शाहरुख खान एक भूत से डरे बैठे हैं। जी हां! उनके बड़े से घर मन्नत में एक भूत घुस आया है। और ये कोई ऐसा-वैसा भूत नहीं, बल्कि बहुत पहुंचा हुआ भूत है। ये सीधे शाहरुख खान के स्टडी में जो चला गया है, जहां जाने की इजाजत काफी कम लोगों को होती है।
प्रतीक बब्बर काफी समय से बड़े पर्दे से दूर हिमाचल की खूबसूरत वादियों में भी रह रहे हैं। प्रतीक को पहाड़ों से अब इतना प्यार हो गया है कि उन्होंने वहां वेलनेस सेंटर खोलने का तय किया है।
प्रभास और राणा दग्गुबती की फिल्म 'बाहुबली 2' ने रिलीज होने से पहले ही रिकॉर्ड तोड़ने शुरू कर दिये हैं। बताया जा रहा है ये फिल्म देशभर के  6500 स्क्रीन्स पर रिलीज होगी। ये ऐसी पहली भारतीय फिल्म होगी जो इतनी सारी स्क्रीन्स पर एक साथ रिलीज होने वाली है। इसकी जानकारी ट्रेड एक्सपर्ट रमेश बाला ने ट्वीट कर के दी है।
कबीर खान की आने वाली  फिल्म 'टाइगर जिंदा है' सलमान खान और कैटरीना कैफ की जोड़ी के कारण चर्चा में है और अब इन दोनों के चाहने वालो के लिए अच्छी खबर है। 'टाइगर जिंदा है' फिल्म में सलमान और कैट का फर्स्ट लुक सामने आ गया है। इस फिल्म की  टीम ने हाल ही में एक रोमांटिक गाने को शूट किया है जिसका टाइटल है 'दिल दिया गल्ला'। बता दें इस गाने की शूटिंग ऑस्ट्रिया के गोल्डन रूफ में की गई है। इसी गाने की शूटिंग के दौरान कैटरीना कैफ का फिल्म में फर्स्ट लुक सामने आया है। इस तस्वीरों में कैटरीना काफी हॉट नजर आ रही हैं।
तापसी पन्नू की मोस्ट अवेटेड फिल्म 'नाम शबाना' का आज दूसरा ट्रेलर रिलीज हो गया है। 'नाम शबाना' साल 2015 में आई फिल्म 'बेबी' का प्रीक्वल है। इस ट्रेलर में तापसी पन्नू के शबाना से बेबी बनने तक का सफर दिखाया गया है।  फिल्म में अक्षय कुमार कैमियो के रोल में नजर आएंगे। वहीं  तापसी पन्नू ताबड़तोड़ एक्शन करती दिखेंगी। दोनों एक सीक्रेट एजेंसी के लिए काम करते हैं और जासूस बने हैं। ‌फिल्म के सारे स्टंट तापसी ने खुद किए हैं। फिल्म के ट्रेलर को अक्षय कुमार ने ‌अपने ट्विटर हैंडल के जरिए रिलीज किया है।  अगली स्लाइड में देखें ट्रेलर-
निर्माता: करन जौहर-गौरी खान -निर्देशक: गौरी शिंदे -सितारे: आलिया भट्ट, शाहरुख खान, कुणाल कपूर, अली जफर रेटिंग *1/2 अगर आप बहुत दिनों से बोर नहीं हुए तो डियर जिंदगी स्वर्णिम मौका है। फिल्म उनके लिए भी है जिन्हें नींद नहीं आती। जो डिप्रेशन के शिकार हैं। जो जानना चाहते हैं कि उन्हें पैदा करने का आइडिया मां-बाप में से किसका था। जो जिंदगी से ऊबकर समय काटने के लिए जुबानी खर्च की रईसी दिखाते हैं। जिनके पास कालाधन बाकी है। यह प्लास्टिक किरदारों की प्लास्टिक फिल्म है, जो प्लास्टिक मनी से भी न्याय नहीं करती। आपके भीतर जिंदगी की धड़कनें हैं तो कम से कम आलिया भट्ट के बनावटी हाव-भाव वाले चेहरे के साथ इसे बर्दाश्त कर पाना बेहद कठिन है। कहानी कायरा (आलिया भट्ट) की है, जो फिल्मी दुनिया में डीओपी है यानी कैमरा उसके कंधों पर रहता है। 
एक्टर नवाजुद्दीन सिद्दकी ने फिल्मफेयर मैग्जीन को लीगल नोटिस भेजा है। नवाज ने मैग्जीन पर उनकी छवि खराब करने का आरोप लगाया है।
डिज्नी की बहु प्रतीक्षित फिल्म 'ब्यूटी एंड द बीस्ट' एक बार फिर विवादों में आ गई है। डिज्नी ने मलयेशिया के थियेटर्स से फिल्म उतरवाने का फैसला लिया है। यह फैसला मलयेशिया के फिल्म सेसंरशिप बोर्ड के उस निर्देश के बाद लिया गया है जिसमें कहा गया था कि फिल्म में गे सीन्स हटाने के बाद ही इसे रिलीज किया जाएगा।
बॉलीवुड सेलेब्रिटीज धड़ल्ले से अपनी कमाई को बढ़ा रहे हैं। इस बात का खुलासा उनके एडवांस टैक्स भरने के बाद हुआ है। सलमान खान, करण जौहर, अक्षय कुमार और आलिया भट्ट का नाम एडवांस टैक्स भरने की टॉप 10 लिस्ट में शामिल हो गया है। बॉलीवुड एक्टर्स में टैक्स भरने के मामले में सलमान खान टॉप पर रहे। उन्होंने करीब 44.5 करोड़ का एडवांस टैक्स भरा है। वहीं सलमान ने पिछले फाइनेंशियल ईयर में 32.2 करोड़ रुपए का टैक्स दिया था। इससे पता चलता है कि सलमान की इनकम में 39 प्रतिशत की बढ़ोतरी हुई है।
'मुझको राणा जी माफ करना, गलती म्हारे से हो गई' बार-बार ममता बस यही कह रही हैं। अपनी गलती का उन्हें इतना पछतावा है कि सालों पहले ही उन्होंने माफी मांग ली थी।
चीन को अक्सर शिकायत रही है कि भारतीय मीडिया उसे ‘दुश्मन जैसा’ दिखाने में बड़ी भूमिका निभाता है। फोर्स 2 भी इस मामले में खुल कर मैदान में है। आप पाते हैं कि भारतीय खुफिया एजेंसी रॉ के लोग चीन में जासूसी कर रहे हैं। मगर एक भारतीय ही चीनीयों को उनके नाम, पते, पहचान दे रहा है और वे एक-एक कर मारे जा रहे हैं। घर के भेदी को ढूंढने का काम एसीपी यशवर्द्धन (जॉन अब्राहम) और रॉ एजेंट केके (सोनाक्षी सिन्हा) को मिलता है। उन्हें पता चलता है कि हंगरी की राजधानी बुडापेस्ट में भारतीय दूतावास में काम करने वाला कोई कर्मचारी चीन को खबरें पहुंचा रहा है। कौन है वह और ऐसा क्यों कर रहा है? फोर्स 2 इसी सवाल का जवाब ढूंढती है।
जहां कुछ महीने पहले किम कार्दशियन के घर बंदूक दिखाकर चोरी कर ली गई थी वहीं अब उनकी छोटी बहन और सुपरमॉडल केंडल जेनर के घर चोरी का मामला सामने आया है।
मोह माया मनी की शुरुआत में लगता है कि कालेधन की कसती मुश्कों के दिनों में कुछ रोचक सामने आएगा। परंतु मिनटों में फिल्म फार्मूलों में ढल जाती है। रीयल इस्टेट कंपनी में काम करने वाला अमन (रणवीर शौरी) जमीन-जायदाद के सौदे कराता है और जल्दी अमीर बनने के चक्कर में धोखे करने लगता है। नतीजा यह कि एक गलत पार्टी के साथ डील में वह फंस जाता है। अब उसकी जान पर बन आई है। अमन की पत्नी दिव्या (नेहा धूपिया) गलत काम में साथ नहीं देना चाहती। उसे अमन से ही छुटकारा चाहिए। प्राचीन शास्त्रों का सबक है कि गलत ढंग से धन कमाने वाले के पाप में परिवार भागीदार नहीं बनता। यहां भी यही होता है। 
अनारकली ऑफ आरा ऐसी गायिका की कहानी है, जो मंच पर द्विअर्थी गीत गाती है। क्या पेशा उसके चाल-चलन और चरित्र के सुबूत देता है? क्या उसकी गायकी कला के दायरे से बाहर है? अनारकली कहती है कि ‘दूध के धुले तो हम भी नहीं हैं’ परंतु इसका यह मतलब नहीं कि वह सार्वजनिक संपत्ति है।
इन दिनों आमिर खान अपनी आने वाली फिल्म 'ठग्स ऑफ हिंदोस्तां' के लिए जमकर तैयारी कर रहे हैं। 'दंगल' के सुपरहिट होने के बाद उनकी मांग काफी बढ़ गई है। इसी बीच आमिर ने फेमस मैगजीन फिल्मफेयर के लिए के लिए एक फोटोशूट करवाया है। इसमें आमिर का अंदाज जो देखेगा वो देखता ही रह जाएगा।
अगर आप नए स्त्री विमर्श के सिनेमा में रुचि रखते हैं तो 'अनारकली ऑफ आरा' फिल्म एक बुलंद आवाज की तरह महसूस होगी।
हैरी पॉटर फेम एम्मा वॉटसन की निजी तस्वीरें चोरी हो गई हैं और उन्हें ऑनलाइन लीक किया गया है। ये तस्वीरें उनकी फिल्म के ट्रायल के वक्त खींची गई थीं।
सलमान खान की फिल्म 'टाइगर जिंदा है' की शूटिंग ऑस्ट्रिया में शुरू हो गई है। सलमान के फैंस ने उनकी तस्वीरें सोशल मीडिया पर शेयर की।
पूर्व अभिनेत्री ममता कुलकर्णी के खिलाफ ठाणे की एक अदालत ने गैर जमानती वारंट जारी किया है। 2002 में हुए 2000 करोड़ के ड्रग्स के मामले में ये वारंट जारी किया गया है। ममता इस समय कीनिया में अपने कथित पति विकी गोस्वामी के साथ पिछले कुछ सालों से रह रही है। 2016 में यह मामला सामने आया था जिसके बाद अदालत ने ममता को कोर्ट में पेश होने का आदेश दिया था। 
जवां दिलों की धड़कन रहे यो-यो हनी सिंह इन दिनों लाइम लाइट से दूर हैं। पिछले एक साल से उनका कोई नया गाना भी रिलीज नहीं हुआ है। ऐसे में हनी सिंह को लेकर एक जबरदस्त अफवाह फैल गई है। खबर है कि दिल्ली यूनिवर्सिटी में रैपर हनी सिंह परफॉर्मेंस देने आ रहे हैं। डीयू में कॉलेज फेस्ट होने वाला है। इसी के चलते हनी सिंह के आने की खबर उड़ी हुई है। इतना ही नहीं पूरे डीयू कैंपस में हनी सिंह के पोस्टर भी लगा दिए गए हैं।  लेकिन ये खबर सिर्फ एक अफवाह हैं। डीयू के श्रीराम कॉलेज ऑफ कॉमर्स के फेस्टिवल 2017 में हनी सिंह के परफॉर्म करने की खबर फैला दी गई। जब डीयू के छात्रसंघ को इसकी जानकारी लगी तो वह हैरान हो गए। इस बारे में श्रीराम कॉलेज ऑफ कॉमर्स के छात्रसंघ के अध्यक्ष भारतेंदु वर्मा ने कहा, 'कुछ अनजान लोग हमें फोन कर कह रहे हैं कि आपने हनी सिंह की परफॉर्मेस को लेकर आधिकारिक ऐलान क्यों नहीं किया। साथ ही हनी सिंह के शो के पास उपलब्ध कराने का भी आग्रह कर रहे हैं। हनी सिंह के कैंपस में आकर परफॉर्म करने की खबर झूठी है।'  
जहां हाल ही में कमाल आर खान ने अजय देवगन की फिल्म 'शिवाय' के कुछ सीन लीक कर दिए थे और फिल्म के खिलाफ बदजुबानी करते हुए कहा था कि उनकी फिल्म जिस्म के धंधे पर बेस्ड है वहीं अब उन्होंने कुछ ऐसा कहा जिससे आप वाकई हैरान रह जाएंगे। 
टीवी एक्टर करन पटेल वैसे तो कई बार ट्रोल्स और लोगों के गुस्से का शिकार हुए हैं लेकिन हाल ही में इनका शिकार बनीं करन की बीवी और एक्ट्रेस अंकिता भार्गव। कुछ लोगों ने अंकिता भार्गव को लेकर रंग भेद टिप्पणी की और कहा कि वो अपने हस्बैंड से भी काली हैं।
एक तरफ जहां ऑस्कर जैसे अंतर्राष्ट्रीय स्तर के प्रतिष्ठित अवॉर्ड समारोह में प्रियंका चोपड़ा के शामिल होने पर फैंस बेहद खुश हुए, वहीं दूसरी ओर इन अवॉर्ड्स के रेड कार्पेट पर पहनी गई ड्रेस के लिए प्रियंका चोपड़ा का सोशल मीडिया पर खूब मजाक भी उड़ाया गया।
लगता है बॉलीवुड में कुछ खास फिल्में ना मिलने की वजह से एक्टर विवेक ओबोरॉय अब साउथ का रुख कर रहे हैं। खबर है कि उन्हें साउथ की एक बड़ी फिल्म मिली है जिसके लीड हीरो प्रभास हैं।
फराह खान के पति और फिल्ममेकर शिरीष कुंदर ने हाल ही में यूपी के नए सीएम योगी आदित्यनाथ पर आपत्तिजनक टिप्पणी कर दी है। उनके इस बयान को लेकर काफी बवाल मचा हुआ है। शिरीष, आदित्यनाथ के सीएम बनने से नाराज हैं और उन्‍होंने अपना गुस्सा ट्वीट के जरिए निकाला। शिरीष ने अपने ट्वीट में आदित्यनाथ को गुंडा कहा है। इतना ही नहीं उन्होंने अपने ट्वीट में दाउस इब्राहिम और विजय माल्या का भी जिक्र किया। मंगलवार को उन्होंने ट्वीट करते हुए लिखा, 'अगर किसी गुंडे को सीएम बनाया जा सकता है तो फिर दाऊद को सीबीआई का डायरेक्टर और माल्या को आरबीआई का गवर्नर होना चाहिए।' शिरीष के इस ट्वीट को किसी ने सराहा तो किसी ने उनका ही मजाक बना दिया। शिरीष के समर्थन में आए एक यूजर ने लिखा, 'ऐसे तो आसाराम बापू को महिला एंव बाल विकास मंत्री बनाया जाना चाहिए।' एक ने लिखा कि शिरीष द्वारा कही गई यह अबतक की सबसे सही बात है। लेकिन कुछ लोगों ने शिरीष को बुरा-भला भी बोला। 
अमिताभ बच्चन ने हाल ही में अपने ट्विटर हैंडल पर एक शानदार तस्वीर शेयर की है। इस तस्वीर को देख हर हिंदुस्तानी प्रेरणा ले सकता है। दरअसल, हाल ही में बिग बी ने अपने घर पर तिरंगा फहराया है। इसी तिरंगे की तस्वीर उन्होंने ट्विटर पर शेयर की है। 
जबसे बिपाशा बसु की शादी हुई है उन्होंने बॉलीवुड से दूरी बना ली है। उनके पति करण सिंह ग्रोवर भी फिलहाल रेस्ट के मूड में हैं। पिछले कई दिनों से बिपाशा और करण अपने सोशल मीडिया अकाउंट पर लंदन में एंज्वॉय करते हुए तस्वीरें पोस्ट कर रहे हैं। बिपाशा ने इन फोटो के सा‌थ अपने फेसबुक अकाउंट पर एक लंबा-चौंड़ा पोस्ट लिखा। जिसे पढ़ने के बाद हर कोई हैरान रह गया। दरअसल, बिपाशा और करण लंदन घूमने नहीं बल्कि एक फैशन शो में हिस्सा लेने के लिए पहुंचे थे। लेकिन बिपाशा के साथ शो के ऑर्गनाइजर ने इतना बुरा बर्ताव किया कि वो बिना शो किए ही वापस आ गईं। ‌बिपाशा के स्पोक्स पर्सन ने बताया, 'बिपाशा पिछले 15 सालों से इंडस्ट्री में है और बहुत प्रोफेशनल हैं। वो हमेशा अपने काम को महत्व देती हैं। लेकिन लंदन पहुंचंने के बाद ऑर्गनाइजर ने उनके रुकने तक की व्यवस्‍था नहीं कर रखी थी। बिपाशा को वहां अपने पैसे खर्च करके रहना पड़ा।'  वहीं शो के ओर्गनाइजर्स का कहना है कि ऐसा कुछ भी नहीं हुआ था बल्कि बिपाशा उन्हें अपने टैंट्रम फ्लॉन्ट कर रही थीं। उनका यह भी कहना है कि बिपाशा को उन्होंने अलग से होटल में रुकवाया क्योंकि वो अपने पति के साथ रहना चाहती थी। इसके बावजूद बिपाशा ने शो के दौरान अपने रूम से निकलने के लिए मना कर दिया। बता दें कि पिछले दिनों सोनल चौहान और शमिता शेट्टी के साथ भी फैशन शो के ऑर्गनाइजर ने कुछ ऐसा ही किया था।
कमाल आर खान और अजय देवगन के बीच 'शिवाय' और 'ऐ दिल है मुश्किल' को लेकर किए गए खुलासे के बाद जो लड़ाई शुरु हुई वो थमने का नाम नहीं ले रही है। 'शिवाय' को नेगेटिव रिव्यू देने के लिए करण जौहर से पैसे लेने का इल्ज़ाम झेल रहे कमाल खान ने लगता है फैसला कर लिया है कि वो अजय देवगन को नहीं बख्शेंगे। तभी तो उन्होंने फिर से अजय और उनकी फिल्म पर हल्ला बोल दिया है।
हॉलीवुड एक्ट्रेस एंजेलीना जॉली हमेशा ही विवादों से घिरी रहती हैं लेकिन इस बार मामला जरा गंभीर है। दरअसल, एंजेलीना के बड़े बेटे को लेकर कम्बोडिया के एक राहत कर्मी Mounh Sarath ने एक बड़ा खुलासा किया है। Sarath ने बताया कि मेडोक्स को गोद लेने की प्रक्रिया गलत ढंग से हुई है और इसमें उन्होंने एंजेलीना का साथ दिया था। उन्होंने बताया, 'जब एंजेलीना मेडोक्स जॉली पिट को गोद ले रही थीं तो गोद लेने वाले कागजात पर उन्होंने मेरा नाम पिता के रूप में लिखवाया था जिससे की गोद लेने की प्रक्रिया जल्दी निपट सके। उन्होंने कहा था कि वह कुछ समय बाद मेरा नाम हटा देंगी। लेकिन उन्होंने अभी तक ऐसा नहीं किया।'   Sarath अब दावा कर रहे हैं कि अभी भी उस बच्चे पर उनका अधिकार है। उन्होंने कहा, 'कोर्ट में जो भी दस्तावेज दिखाए गए थे, उनके अनुसार मैं अभी भी मेडोक्स का पिता हूं। एंजेलीना ने अभी तक मेरा नाम उन पेपर्स से नहीं हटाया है।' Sarath ने 'द सन' को दिए इंटरव्यू में वह सारे दस्तावेज दिखाए जो बच्चे को गोद लेने के दौरान कोर्ट में पेश किए गए थे। इनमें Sarath का नाम ही पिता के रूप में लिखा हुआ था। जिस समय मेडोक्स को गोद लिया गया था, उस समय यूएस ने कम्बोडिया से बच्चों को गोद लेने पर बैन लगाया हुआ था। वहीं एंजेलीना का कहना है कि मेडोक्स के माता-पिता के बारे में जानने के लिए उन्होंने हर संभव कोशिश की है।
निर्माता: रितेश सिधवानी-गौरी खान -निर्देशक: राहुल ढोलकिया -सितारे: शाहरुख खान, नवाजुद्दीन सिद्दिकी, माहिरा खान रेटिंग **1/2 जैसे ही रईस खत्म होती है, मन में सवाल आता है कि इस फिल्म की जरूरत क्या है? क्यों बनाई गई है? निर्माता-निर्देशक- सितारे कहना क्या चाहते हैं? हिंदी सिनेमा में सैकड़ों फिल्में हैं, जिनमें घोर गरीबी में पला-बढ़ा बच्चा बड़ा होकर गैंगस्टरनुमा अपराधी बनता है और कोई जिद्दी पुलिसवाला उसके पीछे लगा होता है। पुलिसवाले को छकाते हुए फिल्म में छाए रहने वाले हीरो की मौत अंत में पुलिसवाले की गोली से होती है। रईस की कहानी इससे ज्यादा नहीं है। नया क्या है? न बनिए का दिमाग दिखता है, न मियां भाई की डेयरिंग। शाहरुख खान चले हुए कारतूस नजर आते हैं और राहुल ढोलकिया अधेड़ सितारे के मद में बहके निशानची। चूंकि कोई धंधा छोटा नहीं होता और धंधे से बड़ा कोई धर्म नहीं होता, इसलिए धन से फिल्म के लिए तारीफें और अवार्ड खरीदे जा सकते हैं। हिट का तिलस्म रचा जा सकता है। रईस को काल्पनिक कहानी मानना आधा सच है। यह गुजरात में अवैध शराब का कारोबार करने वाले कुख्यात अपराधी अब्दुल लतीफ का फिल्मी संस्करण है, जिस पर ग्लैमर का वरक चढ़ा है। लतीफ पर 1980-90 के दशक में गांधी की धरती पर अवैध शराब के धंधे, हत्या, अपहरण, तस्करी के दर्जनों मामलों समेत आतंकवादी तथा विघटनकारी क्रियाकलाप (निवारण) अधिनियम यानी टाडा तक लगा था। मुंबई बम धमाकों में उसका नाम सीधे नहीं आया मगर वह आतंकी दाउद इब्राहिम से कनेक्ट और कराची में उसका मेहमान था। 
फिल्मों में हीरोइनों का बोल्ड सीन करना अब आम बात हो गई है। हॉलीवुड के साथ बॉलीवुड में भी इंटीमेट सीन बढ़ गए हैं। हाल ही में एक हीरोइन ने अपनी फिल्म में इतने बोल्ड सीन कर ‌दिए कि अब वो अपने मां-बाप को फिल्म दिखाने में भी शर्मा रही है। हॉलीवुड एक्ट्रेस डेकोटा ने साल 2015 में फिल्म 'फिफ्टी शेड्स ऑफ डार्कर' में काफी इरोटिक सींस किए हैं। अपने सीन के चलते ये फिल्म भारत में बैन कर दी गई है। डेकोटा ने फिल्म के बारे में एक चौंकाने वाला खुलासा किया है। डेकोटा ने एक इंटरव्यू में बताया कि ये फिल्म करने से पहले उन्होंने अपने माता-पिता से ये करार किया था कि वो फिफ्टी शेड्स सीरीज़ की फिल्में नहीं देंखेंगे। बता दें कि डेकोटा के माता-पिता मेलानी ग्रीफिथ और डॉन जॉनसन भी हॉलीवुड से ताल्लुक रखते हैं। इसके चलते वो इंडस्ट्री के ट्रेंड को अच्‍छे से समझते हैं। इसके बावजूद डेकोटा ने अपने माता-पिता को फिल्म देखने से मना कर दिया। वो नहीं चाहती थीं कि Fifty Shades में उनके न्यूड सींस देखकर माता-पिता को शर्मिंदा होना पड़े। अब इसका सीक्वल 'फिफ्टी शेड्स डार्कर' आ गया है।  पीटीआई के अनुसार, डेकोटा ने एक मैगजीन को दिए इंटरव्यू में कहा, ''मुझे मालूम है कि ये मुश्किल है। लेकिन मैंने उनसे ये वादा ले लिया और वे इसकी इज्जत करते हैं। उनके लिए भी ये मुश्किल है कि इतनी चर्चा में रहने वाली फिल्म वो नहीं देख सकते।'  डेकोटा कहती हैं कि Fifty Shades Of Darker पहले पार्ट से भी ज्यादा इरोटिक है। इसके सीक्वल को जेम्स फॉली ने डायरेक्ट किया है और फिल्म में डेकोटा के साथ जैमी डॉर्नन लीड रोल में हैं। 
बॉलीवुड एक्टर कम निर्देशक राहुल बोस आजकल अपनी फिल्म 'पूर्णा' को प्रमोट करने में लगे हैं। इस क्रम को आगे बढ़ाते हुए उन्होंने बजट एयरलाइन इंडिगो से हाथ मिलाया है। इस टाई-अप के बारे में जानकारी देते हुए बताया गया कि यात्रियों को ले जाने वाली इंडिगो की बसों पर पोस्टर लगाए जाएंगे। 'पूर्णा' को राहुल ने ही प्रोड्यूस और डायरेक्ट किया है। राहुल ने बताया कि इस गठजोड़ के बाद भी हमारे अच्छे रिश्ते बरकरार रहेंगे। इस समय इंडिगो जैसे ब्रांड से जुड़ना हमारे लिए इज्‍जत की बात है क्योंकि इंडिगो महिलाओं के अचीवमेंट को सराहता है। 'पूर्णा' एक टीनेजर की बॉयोपिक है जो सबसे कम उम्र में माउंट एवरेस्ट पर चढ़ने का रिकॉर्ड बनाती है। फिल्म 31 मार्च को रिलीज होगी।
देश के प्रसिद्ध और हास्य लेखक तारक मेहता का आज सुबह निधन हो गया। उनकी उम्र 87 साल थी। वो लंबे समय से बीमार चल रहे थे। इस खबर से गुजराती समाज में शोक की लहर है। गुजरात के सीएम विजय रुपानी ने उन्हें ट्विटर पर श्रद्धांजलि दी है। बता दें कि सब टीवी पर प्रसारित होने वाला पॉपुलर शो 'तारक मेहता का उल्टा चश्मा' इन्हीं के कॉलम 'दुनिया ने ऊंधा चश्मा' पर आधारित है।
कॉमेडी से लबालब भरे प्रोमो देखकर 'जॉली एलएलबी' देखने गए दर्शकों को पर्दे पर एक अलग ही फिल्म ‌मिलेगी। यह फिल्म प्रोमो से कहीं ज्यादा सधी और सुलझी हुई हैं। फिल्म में कॉमेडी जरूर है लेकिन यह एक तरह का व्यंग्य हैं। पुलिस, व्यवस्‍था, न्याय प्रक्रिया और उससे जुड़े लोगों पर व्यंग्य। आप चाहें तो इस व्यंग्य पर हंस सकते हैं। यह फिल्म सिर्फ वकीलों की स्थिति, कानूनों के दुरुपयोग और लचर कानून व्यवस्‍था पर मसखरी करने के लिए नहीं बनी है। फिल्म एक उदेश्य के साथ चलती है। जाहिर है पिछली ढेरों हिंदी फिल्मों की तरह ही यहां भी कोर्ट रूम में गलत और सही की व्याख्या करने की कोशिश की गयी है। बस इस फिल्म में यह कोशिश थोड़ी फिल्मी कम है। इसका कम फिल्मी होना ही इसकी यूएसपी है। हर दौर में ऐसी फिल्में बनती रही हैं जहां एक ताकतवर अपराध करता है। कमजोर अपना केस कोर्ट में तो ले आता है लेकिन वह न सिर्फ कोर्ट से केस हारता बल्कि अपमानित भी होता है। बाद में कोई हीरो नुमा वकील सत्य का थामन थामकर कमजोर को न्याय दिलाता है। 'जॉली एलएलबी' में यही एक्सरसाइज फिर से दोहरायी गयी है। बस फर्क यहां इतना है कि इस बार कोर्ट के नजारे बदले हुए हैं, वकीलों और जज का स्टाईल भी। 'ऑर्डर-ऑर्डर' और 'ऑब्‍जेक्‍शन ओवररूल' जैसे घिसे-पिटे शब्दों के अलावा दर्शकों को कुछ नए शब्द भी यहां मिलते हैं। कुल मिलाकर 'जॉली एलएलबी' एक दिलचस्प सटायर है जो मनोरंजन के साथ एक मैसेज देने की भी कोशिश करती है। कोर्ट के किस्से, गवाहों को खरीदने की साजिश फिल्म में कॉस्ट रील चलने के साथ ही एक घटना दिखायी जाती है। शराब के नशे में कुछ युवा तेज रफ्तार की अपनी विदेशी गाड़ी को फुटपाथ पर चढ़ा देते हैं। फुटपाथ पर सो रहे 6 लोग मौके पर मारे जाते हैं। कॉस्ट रील खत्म होते ही जॉली (अरशद वारसी) की कहानी शुरू होती है। वह मेरठ कोर्ट में बतौर वकील प्रैक्टिस कर रहा होता है। वहां उसकी प्रैक्टिस नहीं चलती है। वह दिल्ली आ जाता है। यहां दिल्ली की जिला न्यायालय में एक चर्चित केस पर सुनवायी चल रही होती है। शराब के नशे में धुत जिस लड़के ने छह लोगों को कुचलकर मारा था वह एक बड़े घर का लड़का होता है। दिल्ली के बड़े वकील राजपाल (बोमन ईरानी) उसका बचाव कर रहे होते हैं। वह दो हेयरिंग में ही अपने मुक्लिवल को बेगुनाह साबित कर देते हैं। यहीं पर जॉली की इंट्री होती है। ‌प्रैक्टिस में अब तक असफल रहा जॉली कोर्ट में इस फैसले के खिलाफ जनहित या‌चिका दायर करता है। यह केस फिर शुरू होता है। राजपाल एक चाल चलके जॉली को 20 लाख रूपए में खरीद लेता है। जॉली इससे खुश भी हो जाता है। जॉली की प्रेमिका संध्या (अमृता राव) को यह बात अखरती है कि उसने कमजोर का पक्ष लेने के बजाय दलाली की है। यहीं से जॉली की आंखे खुलती हैं, आम तौर पर जैसा कि हर फिल्म में होता है उसकी आँखें भी इंटरवल के आसपास ही खुलती हैं। अब वह अपने केस के लिए सुबूत इकट्ठा करना शुरू करता है। फिल्म का क्लाइमेक्स राजपाल की चालों और जॉली का ईमानदार कोशिश के बीच जूलझा रहता है। यहां पर जज त्रिपाठी (सौरभ शुक्ला) एक जरूरी भूमिका अदा करते हैं। तथ्यों के आधार पर कमजोर चल रहे इस मुकदमे में त्रिपाठी कुछ ऐसा करते हैं इस केस की दिशा ही बदल जाती है। बोमन ने किया कमाल का अभिनय फिल्म में सबसे जबर्दस्त अभिनय बोमन ईरानी का रहा है। एक एरेस्ट्रोकेट वकील की भूमिका को उन्होंने शानदार तरीके से जिया है। दर्शकों को लगता ही नहीं कि यह व्यक्ति पेशे से अभिनेता है और यह वकील की ऐक्टिंग भर कर रहा है। यदि मील के पत्‍थर जैसे किसी मुहावरे पर आप विश्‍वास करते हैं तो यह भी विश्‍वास कीजिए कि य‌ह फिल्म बोमन के लिए मील का पत्‍थर है। दर्शकों के जेहन में अरशद वारसी की इमेज एक मसखरे की है। फिल्मकार इस बात से वाकिफ हैं। इसलिए जहां-जहां भी कॉमेडी की थोड़ी गुंजाइश दिखी अरशद आगे कर दिए गए हैं। अरशद की इस बात की तारीफ करनी होगी कि अपनी कॉमेडी इमेज के साथ-साथ एक भावुक और जज्बाती वकील का किरदार भी उन्होंने अच्छे से निभाया है। जज त्रिपाठी का किरदार कर रहे सौरभ शुक्ला अपने सेंस ऑफ ह्रयूमर के साथ अपनी हाजिर-जवाबी से भी प्रभावित करते हैं। अमृता राव के पास करने को ज्यादा था नहीं इसलिए उन्होंने जितना भी किया है अच्छा किया है। मनोज पहवा, मोहन अगाशे और हर्ष छाया छोटे-छोटे रोल में अच्छे लगे हैं। सुभाष कपूर की ऊंची छलांग फिल्म का निर्देशन कर रहे सुभाष कपूर ने इसके पहले 'फंस गए रे ओबामा' फिल्म का निर्देशन किया था। इस फिल्म के जरिए सुभाष ने ऊंची छलांग लगायी है। किसी भी फिल्म निर्देशक के लिए सही गलत की व्याख्या करने के साथ उन्हीं दृश्यों पर मसखरी करवना आसान नहीं होता। इस मामले में सुभाष तारीफ के पात्र हैं कि उन्होंने गंभीरता, हास्य और जवाबदेही की डोर संतुलन के साथ साध रखी है। कहीं-कहीं जब यह फिल्‍म गरीब को न्याय दिलाने की बात बहुत दिलचस्पी लेकर कहती है तो 70 और 80 के दशक की फिल्मों जैसी थोड़ी पुरानी पड़ जाती है। फिल्म की ताजगी कोर्ट और वहां की प्रक्रिया को अलग तरह से दिखाने में हैं। जहां जज अपने काम के दौरान ही वकील से सस्ते दर पर अपार्टमेंट दिलाने की बात करते हैं। जहां गवाह को मुर्गा बनाया जाता है। यह फिल्म दिल्ली के चर्चित 'संजीव नंदा, बीएमडब्लू हिट ऐंड रन केस' पर आधारित हैं। सुभाष कपूर ने इस केस की रिर्पोटिंग की थी। उनकी इस रिर्पोटिंग के अनुभव फिल्म में दिखते हैं। हां, यह फिल्म वहां थोड़ी बचकानी दिखती है जब गोरखपुर और मेरठ जैसे शहरों को उत्तराखंड के किसी हरे-भरे गांव जैसा दिखाया जाता है। गाने बस ठीक-ठाक फिल्म के कुछ गाने फिल्म के मूड के हैं और कुछ विपरीत। जैसे "दारू पीके न नचना" गाना यदि न होता तो बेहतर होता। इसके उलट "हंस की चाल", "अजनबी" और "झूठ बोलिया" जैसे गाने जरूरत के मुताबिक दिलचस्प हैं। बप्पी लहरी पर फिल्माया गया एक गाना "मेरे तो लॉ लग गए" गाना फिल्म में नहीं है। एक म्यूजिक एलबम के रूप में 'जॉली एलएलबी' प्रभावित नहीं करती। क्यों देखें न्याय प्रक्रिया पर एक दिलचस्प फिल्म के लिए। जो फिल्म आपका मनोरंजन करने के साथ सोचने के लिए आपके हाथ कुछ मुद्दे भी थमा देती है। क्यों न देखें यदि आप इसे ठेठ प्रियदर्शन या डेविड धवन स्टाईल की कॉमेडी फिल्म सोचकर जा रहे हों तो।
हैरी पॉटर बनकर पूरी दुनिया में छाने वाले डेनियल रेडक्लिफ ने अपनी गर्लफ्रेंड एरिन डार्क से सगाई कर ली है। कहा जा रहा है कि दोनों इस साल शायद शादी भी कर लें।
भारतीय मूल के ब्रिटिश अभिनेता देव पटेल को ‘लॉयन’ फिल्म में सर्वश्रेष्ठ सहायक अभिनेता का किरदार निभाने पर ऑस्कर के लिए नॉमिनेट किया गया है। वहीं हॉलीवुड फिल्म ‘ला ला लैंड’ को रिकॉर्ड 14 श्रेणियों के लिए नॉमिनेट किया गया। लॉयन फिल्म भारतीय बच्चे के अपने परिजन से बिछड़ने की सच्ची कहानी है।  मंगलवार को सर्वश्रेष्ठ सहायक अभिनेता की श्रेणी में ऑस्कर के लिए नामित होने के बाद पटेल ने कहा कि वह इस उपलब्धि से बेहद आभारी महसूस कर रहे हैं। 2017 के  ऑस्कर पुरस्कार 26 फरवरी को हॉलीवुड में दिए जाएंगे। मंगलवार को 89वें अकादमी पुरस्कार नामांकन की घोषणा की गई, जिसमें हॉलीवुड फिल्म ‘ला ला लैंड’ को रिकॉर्ड 14 श्रेणियों के लिए नामित किया गया है। इससे पहले ‘टाइटेनिक’ और ‘ऑल अबाउट इव’ को 14 श्रेणियों में नामित किया जा चुका है। 
लंबे समय से 'बाहुबली 2' के ट्रेलर का इंतजार कर रहे फैंस के लिए एक अच्छी खबर है। 'बाहुबली 2' का टीजर आउट हो गया है और इसे देखते ही आपके रोंगटे खड़े हो जाएंगे। 'बाहुबली 2' माहेश्मती के राजा बाहुबली की कहानी दिखाएगी और साथ ही लोगों को इस बात का भी जवाब मिल जाएगा कि जिस कटप्पा ने बाहुबली को पाला और उसके साथ साया बनकर रहा, आखिर उसी ने बाहुबली को क्यों मारा ?
फिल्म 'हाफ गर्लफ्रेंड' से श्रद्दा कपूर का लुक रिलीज करने के बाद अब इस फिल्म का फर्स्ट लुक पोस्टर रिलीज कर दिया गया है। इस पोस्टर में श्रद्दा कपूर और अर्जुन कपूर बारिश में भीखते हुए रोमांटिक अंदाज में नजर आ रहे हैं। पोस्टर में दोनों के बीच जबरदस्त केमेस्ट्री उभरकर आई है। ये पहली बार है जब श्रद्दा और अर्जुन किसी फिल्म में साथ नजर आएंगे।
मलयालम की मशहूर गायिका वाईकोम विजयलक्ष्मी ने एक ऐसा कारनामा किया है जिससे उनका नाम वर्ल्ड रिकॉर्ड में दर्ज हो गया है। विजयलक्ष्मी ने रविवार को कोची में हुए एक कॉन्सर्ट में लगातार पांच घंटे तक गायत्री वीणा बजाया और ये कारनामा वर्ल्ड रिकॉर्ड में दर्ज हो गया।
टीवी के पॉपुलर शो चंद्रनंदनी की टीआरपी इन दिनों काफी अच्छी चल रही है। एकता कपूर जो भी शो बनाती हैं उसकी टीआरपी का बढ़ना तो लाजमी है। लेकिन इस बार शो के सेट से एक बुरी खबर आ रही है। शो की लीड एक्ट्रेस श्वेता बसु शू‌टिंग के दौरान गंभीर रूप से घायल हो गईं। बॉलीवुड लाइफ डॉट कॉम की रिपोर्ट के मुताबिक, श्वेता सीढ़ियों से उतर रही थीं और उनका पैर फिसल गया। इसके चलते वो लुढ़कती हुई नीचे आ गईं। इससे उनके सिर में चोट लग गई और आंखों में भी सूजन आ गई। 
अक्षय कुमार एक ऐसे एक्टर हैं जो हमेशा से ही महिलाओं और लड़कियों की सुरक्षा पर बोलते रहे हैं और उन्हें सेल्फ डिफेंस की तकनीकें भी सिखाते रहे हैं। और अब अक्षय ने लड़कियों की सुरक्षा के इसी मुद्दे पर बात करते हुए कहा है कि गलत तरीके से छुए जाने पर लड़कियों को घबराना नहीं चाहिए और ना ही डरना चाहिए बल्कि उल्टा उन्हें भी मारना चाहिए।
जब कपिल के शो पर बॉलीवुड सेलेब्रिटीज ने आना बंद कर दिया तो कपिल ने अपने पुराने दोस्तों के साथ शो की शूटिंग की। कपिल ने शो पर राजू श्रीवास्तव, सुनील पाल और एहसान कुरैशी को मेहमान के तौर पर बुलाया। शो की शूटिंग के बाद एहसान कुरैशी ने इंडियन एक्सप्रेस को दिए इंटरव्यू में कहा कि सुनील को ये नौटंकी बंद कर देनी चाहिए।
राष्ट्रपति प्रणब मुखर्जी ने हाल ही में एक ऐसी मूवी देखी जिसे देखकर वो रो पड़े। जी हां, ये फिल्म 13 साल की लड़की पूर्णा मालावत की जिंदगी पर आधारित है। पूर्णा माउंट एवरेस्ट पर पहुंचने वाली सबसे कम उम्र की लड़की है। उसका परिवार माली हालत से जूझ रहा है। बड़ी कठिनाई से उसने माउंट एवरेस्ट की चढ़ाई पूरी की। एक्टर राहुल बोस ने पूर्णा की‌ जिंदगी पर बायोपिक बनाई और उसकी स्क्रीनिंग राष्ट्रपति भवन में रखी गई। यहीं पर फिल्म का पोस्टर भी रिलीज किया गया। क्रिटिक तरण आदर्श ने फिल्म के पोस्टर को ट्वीट किया है। इस फिल्म को राष्ट्रपति सहित कई नेतागण व पूर्णा के परिवार ने देखी। फिल्म देखने के बाद सभी की आंखों में आंसू दिखे। राष्ट्रपति प्रणब मुखर्जी ने यह बायोपिक देखी और इस बात की खुशी जताई कि पूर्णा की इस आत्मकथा से महिला सशक्तिकरण को बढ़ावा मिलेगा। साथ ही दुनिया की हर महिला को अपना सपना पूरा करने का प्रोत्साहन मिलेगा।
टीवी के सबसे पॉपुलर शो 'Game of Thrones' की वापसी हो रही है। शो के सातवें सीजन का टीजर फेसबुक लाइव के दौरान रिलीज किया गया। इस टीजर को 6 घंटे के अंदर ही सवा करोड़ लोगों ने देख लिया। ट्विटर पर भी इस टीजर को 95 हजार लोगों ने रीट्वीट किया और 90 हजार लोगों ने इसे लाइक किया।
निर्माता: पीवीपी सिनेमाज / मैटनी एंटरटेनमेंट निर्देशक: संकल्प रेड्डी सितारे: राणा डग्गुबाती, केके मेनन, अतुल कुलकर्णी, तापसी पन्नू, ओम पुरी रेटिंग **1/2 हाल के वर्षों में देश का इतिहास चर्चा के नए विषय रूप में उभरा है। क्या इतिहास में हमारी गौरव गाथाओं से न्याय नहीं हुआ ? सोशल मीडिया में बहस हो रही है। गौरव को फिर से लिखने की कोशिशें भी दिखती हैं। जो दिखता है, वो बिकता है। अतः सिनेमा के पर्दे पर भी इतिहास मुख्यधारा में जगह पा रहा है। नए सिरे से रच रहे इतिहास में देशभक्ति के नए पैमाने भी बन रहे हैं। 'दंगल' में राष्ट्रगान एक बार बजा तो वहीं 'द गाजी अटैक' में दो बार बजा है। साथ ही कौमी तराना, सारे जहां से अच्छा भी आप इसमें देखेंगे और सुनेंगे। गहरे समंदर में ही पनडुब्बी हिलोरें पैदा नहीं करती, सिनेमाहॉल में भी आप तरंगों को महसूस कर सकते हैं।
कोर्ट में वकीलों की हालत व सुधार की मांग को लेकर फिल्म ‘जॉली एलएलबी’ की टीम केंद्रीय कानून मंत्री अश्‍वनी कुमार से मिली। 'जॉली एलएलबी' यानी अरशद वारसी ने इस दौरान कानून मंत्री अश्विनी कुमार से नए वकीलों को चैंबर देने के साथ ही उन्हें भत्ते के रूप में रकम देने का भी आग्रह किया। साथी कलाकार बोमन ईरानी और फिल्म के निर्देशक सुभाष कपूर भी यहां मौजूद रहे। अरशद वारसी फिल्म 'जॉली एलएलबी' के लिए सोमवार को दिल्ली में थे। फिल्म में वह एक वकील की भूमिका में हैं, जिसने अभी नई-नई वकालत शुरू की है। उन्होंने बातचीत में बताया कि अभी तक फिल्मों में हम जो कोर्ट और कार्यवाही देखते आए हैं, वास्तव में स्थिति उसके एकदम उलट है। 'जॉली एलएलबी' में दर्शकों को वही वास्तविक कोर्ट और रोजाना होने वाली कार्यवाही दिखेगी। अरशद ने कहा कि इसे कॉमेडी फिल्म न समझा जाए। प्रोमो देखकर यह लगता जरूर है पर परदे पर जो कुछ दिखाई देगा, वह बेहद गंभीर मुद्दा है, जिसे हल्के-फुल्के अंदाज में पेश किया गया। बहुत कुछ हमारे वास्तविक कोर्ट जैसा ही दिखेगा। उन्होंने कहा कि नए वकीलों को कोर्ट में बहुत मुश्किलों का सामना करना पड़ता है, जिस पर ध्यान देने की जरूरत है। बोमन ईरानी ने बताया कि वह शूटिंग से पहले कोर्ट को समझने लिए वास्तविक कोर्ट में गए। वहां उन्होंने जो देखा वह हिंदी फिल्मों के कोर्ट से बिल्कुल अलग था। उन्होंने माना कि कोर्ट में बहुत भीड़ है। उसकी आलोचना करना आसान है, लेकिन उसे कैसे सुधारा जाए इस पर ध्यान देने की जरूरत है।
अर्जुन कपूर और श्रद्धा कपूर की फिल्म 'हाफ गर्लफ्रेंड' 19 मई को रिलीज होगी। फिल्म में श्रद्धा का लुक कैसा होगा, इस पर ससपेंस बना हुआ था। लेकिन चेतन भगत ने ट्वीट कर इससे पर्दा उठा दिया है।
किसी ने शायद ही सोचा होगा कि इतनी बबली और रोमांटिक गर्ल कभी गैंगस्टर का रूप भी धारण कर सकती है लेकिन बॉलीवुड हीरोइन श्रद्धा कपूर ने इसे मुमकिन कर दिखाया है। फिल्मों में विलेन का किरदार निभाने वाले शक्ति कपूर की बेटी श्रद्धा कपूर अब खुद भी विलेन के किरदार में नजर आएंगी। श्रद्धा अपनी आने वाली फिल्म 'हसीना : द क्वीन ऑफ मुंबई' में दाउद इब्राहिम की बहन और गैंगस्टर हसीना पार्कर के किरदार में नजर आएंगी। इस फिल्म का फर्स्ट लुक जारी कर दिया गया है। फिल्म के पहले पोस्टर में श्रद्धा कपूर गैंगस्टर हसीना के लुक में नजर आ रही हैं। अब तक श्रद्धा ने स्क्रीन पर केवल रोमांटिक हीरोइन का रोल ही किया है लेकिन उनका ये बदलाव शायद अब उनके फिल्मी करियर में कोई नया मोड़ ले आए। फिल्म हसीना के निर्देशक अपूर्व लाखिया हैं। ये फिल्म 14 जुलाई 2017 को रिलीज होगी। 
कपिल शर्मा के साथ हुई लड़ाई के बाद से सुनील ग्रोवर मीडिया से गायब हैं। आखिरी बार उन्होंने ट्विटर पर अपना पक्ष रख कर अपनी बात कही थी। अब एक बार फिर उन्होंने ट्विटर एक मैसेज शेयर किया है। काफी भावुक मैसेज में सुनील ने कहा कि उनकी जिंदगी में नफरत के लिए कोई जगह नहीं है।
सुनने में आ रहा था कि सुनील ग्रोवर के शो छोड़ने के बाद राजू श्रीवास्तव शो में उनकी जगह ले सकते हैं। लेकिन खबरें की माने तो ऐसा नहीं है। कपिल के शो से जुड़े सूत्रों से पता चला है सुनील और टीम के बाकी लोग अभी भी शो का हिस्सा हैं।
अगर किसी हीरोइन ने आज फिल्म इंडस्ट्री के लोगों की नाक में दम कर रखा है तो वो हैं कंगना रनौत। कंगना रनौत अपनी बयानबाजी से बाज नहीं आ रही हैं और फिल्म इंडस्ट्री का हर शख्स एक बाद एक करके कंगना से कन्नी काट रहा है।
-निर्माता: राकेश रोशन -निर्देशक: संजय गुप्ता -सितारे: ऋतिक रोशन, यामी गौतम, रोनित रॉय, रोहित रॉय रेटिंग **1/2 प्यार और कानून में यह समानता है कि दोनों अंधे होते हैं। फिल्म की नायिका कहती है कि दो नेगेटिव मिलकर पॉजिटिव कैसे बन सकते हैं? काबिल की कहानी में भी इन दो नेगेटिव को मिलाकर पॉजटिव बनाने की कोशिश है। बात बन नहीं पाती। कहानी में प्यार आधे रास्ते में खत्म हो जाता है और कानून शुरू से अंत तक लचर बना रहता है। ऋतिक रोशन का परफॉरमेंस छोड़ दें तो काबिल में ऐसा कुछ नहीं जो काबिल-ए-तारीफ हो। परंतु अकेले ऋतिक क्या कर सकते हैं जब स्क्रिप्ट कच्ची हो और निर्देशन तथा दृश्य संयोजन में तालमेल न बैठे। काबिल की सबसे बड़ी कमजोरी यह है कि फिल्म किसी कोण से संजय गुप्ता की बनाई नहीं लगती। या तो वह चुक गए हैं या फिर मन मार कर निर्माता राकेश रोशन की दखलंदाजी सहते हुए फिल्म बनाई। निर्माता भूल गए कि दर्शक जेब से खर्च कर खुली आंखों से फिल्म देखता है।
हाल ही में मॉडल से नन बनीं सोफिया हयात ने सोशल मीडिया पर बताया था कि उन्होंने सगाई कर ली है। ये बात बता बताकर उन्होंने लोगों को चौंका दिया था। अब उन्होंने एक लीडिंग अखबार से बात करते हुए अपनी शादी की डेट भी बताई है। सोफिया ने हाल ही में हिंदुस्तान टाइम्स से बात की। उन्होंने कहा, ''मैं अगले हफ्ते आप सभी को अपने मंगेतर का नाम बताऊंगी। मार्च के आखिरी हफ्ते में मैं शादी करूंगी। वो (मंगेतर) मेरे लिए बहुत खास है। हम दोनों एक-दूसरे से बहुत प्यार करते हैं।' सोफिया ने आगे कहा, 'हमारी शादी में भगवान शिव, बुद्ध भी शामिल होंगे। ये फैसला स्वर्ग में बैठे जीसस ने लिया है। इनके अलावा उदिता गोस्वामी, अश्मित पटेल, रोहित वर्मा और राखी सावंत को भी अपनी शादी में बुलाऊंगी।' सोफिया ने कहा कि उनकी शादी में बहुत कम लोग होंगे। वो बिग बॉस 7 की अपनी दोस्त गौहर खान, तनीशा मुखर्जी, एजाज खान, संग्राम सिंह, पायल रोहतगी, कुशाल टंडन, काम्या पंजाबी और एली अवराम को भी इनवाइट करेंगी। साथ ही उन्होंने इस खुशी के मौके पर प्रत्यूषा बनर्जी को भी याद किया। बता दें कि प्रत्यूषा ने साल अप्रैल 2016 में सुसाइड कर लिया था। सोफिया ने कहा कि वो अपनी शादी में एंडी को नहीं बुलाएंगी क्योंकि वो नहीं चाहतीं कि फंक्‍शन में कोई भी बवाल हो।  साथ ही उन्होंने अरमान कोहली को भी बुलाने से मना कर दिया। सोफिया ने कहा, 'मैं अपने एक्स ब्वॉयफ्रेंड रोहित शर्मा और उसकी पत्नी को स्पेशल इनविटेशन भेजूंगी। जब वो आएगा तो मैं उसे किस करूंगी और गले लगा लूंगी।' बता दें कि सोफिया जब मॉडल से नन बनीं थीं तो उन्होंने कहा था कि वो कभी भी शादी और सेक्स नहीं करेंगी। उन्होंने पवित्र रहने की कसम खाई थी। लेकिन अब सोफिया ने सगाई कर ली है और अब वो शादी भी करने जा रही हैं। 
15 मार्च को रिलीज हो रही फिल्म 'जॉली एलएलबी' पर लगने वाला ग्रहण टल गया है। वकीलों को इस फिल्म से आपत्ति है। उनका कहना है कि इस फिल्म में वकीलों के साथ कोर्ट की गलत इमेज पेश की गयी है। मेरठ के वकील इस मसले पर कोर्ट चले गए हैं। हालांकि कोर्ट ने फिल्म की रिलीज रोकने की मांग को खारिज कर दिया है। सुभाष कपूर की फिल्म 'जॉली एलएलबी' को रोकने के लिए मेरठ के कुछ वकीलों कोर्ट में याचिका दायर की थी। उनके अनुसार इस फिल्म में वकीलों को गलत तरीके से प्रस्तुत किया गया है। 15 मार्च को रिलीज होने वाली फिल्म में मेरठ के एक वकील की कहानी है, जिसे एक जाने-माने वकील के खिलाफ कोर्ट में मुकदमा लड़ना पड़ता है। फिल्म के एक दृश्य में मेरठ से आए एक वकील को कानून का ज्ञान न होने और गलत अंग्रेजी का प्रयोग करते हुए दिखाया गया है। वकीलों के अनुसार फिल्म में व्यंग्यात्मक तरीके से भारतीय न्याय प्रणाली पर कटाक्ष किया गया है। फिल्म के ट्रेलर में लॉ की शब्दावली को गलत तरीके से बोला गया है। इस मामले की सुनवाई करते हुए हाई कोर्ट के चीफ जस्टिस डी.मुरुगेशन और जस्टिस वी.के.जैन की बेंच ने कहा कि अभी सिर्फ फिल्म का ट्रेलर है और इस स्टेज पर यह तय करना मुश्किल है कि फिल्म में क्या कॉन्टेंट है। सिर्फ ट्रेलर के आधार पर ‌फिल्म की रिलीज नहीं रोकी जा सकती है।
हाल ही में हुए ऑस्कर अवॉर्ड्स के दौरान हुई बड़ी गलती को सभी ने देखा...सभी ने देखा कि किस तरह बेस्ट फिल्म के लिए किसी फिल्म की घोषणा कर अवॉर्ड दूसरी फिल्म को दे दिया गया...और इस पर काफी सफाई भी पेश की गई, जो अभी तक भी जारी है।
इस शुक्रवार तीन अलग-अलग तरह की फिल्में रिलीज हो रही हैं। इसमें से दो फिल्में कॉमेडी हैं। तीसरी फिल्म एक अलग तरह की हॉरर फिल्म है। रिलीज होने वाली फिल्मों में सबसे ज्यादा चर्चा अरशद वारसी और बोमन ईरानी की मुख्य भूमिका वाली फिल्म 'जॉली एलएलबी' की हो रही है। सुभाष कपूर निर्देशित फिल्म 'जॉली एलएलबी' इस शुक्रवार से रिलीज हो रही है। इस फिल्‍म में भारतीय कोर्ट और उसकी प्रक्रिया को व्यंग्यात्मक अंदाज में पेश किया गया है। यह फिल्म मेरठ से आए एक वकील जॉली की कहानी कहती है। जॉली का किरदार अरशद ने किया है। बोमन ईरानी इस फिल्म में दिल्ली के मशहूर वकील और सौरभ शुक्ला जज की भूमिका में दिखेंगे। अमृता राव इस फिल्म में अरशद के  अपोजिट हैं। रिलीज हो रही दूसरी फिल्म भुतही है। '3जी' नाम की इस फिल्‍म में नील नीतिन मुकेश और सोनल चौहान ने मुख्य भूमिका निभायी है। फिल्म का निर्देशक शीर्षक आनंद और शांतुन रॉय ने किया है। इस सस्पेंस थ्रिलर फिल्म का पूरा ताना-बाना एक मोबाइल फोन के इर्द-गिर्द घूमता है। कई सारी रहस्यमयी घटनाएं फोन के आते ही शुरू होती है। फिल्‍म के निर्देशक का दावा है कि दर्शक पहली बार ऐसी भुतही फिल्म देखेंगे। रिलीज हो रही तीसरी फिल्‍म 'मेरे डैड की मारूती' है। छोटे बजट की इस फिल्म का विषय दिलचस्प है। पूरी फिल्म एक बेटे, पिता और एक मारूती कार के आसपास घूमती है। फिल्म का निर्देशन अशीमा छिब्बर ने किया है। 'मुझसे फ्रेंडशिप करोगे' फिल्म में नजर आ चुके सकीब सलीम इस फिल्म में मुख्य भूमिका में दिखेंगे। टीवी कलाकार राम कपूर और रवि किशन की भी फिल्म में महत्वपूर्ण भूमिका है। फिल्म का डिस्ट्रीब्यूशन यशराज फिल्म की तरफ से हो रहा है।
बॉलीवुड संगीतकार, गायक और अभिनेता हिमेश रेशमिया हाल ही में रियलिटी शो सा रे गा मा लिटिल चैंप्स के सीजन 6 में जज की भूमिका में नजर आ रहे हैं। इसी शो के दौरान उन्होंने सबको चौंका दिया है। शो में 5 साल के कन्टेसटेंट को हिमेश रेशमिया ने एक स्पेशल गाने के लिए साइन कर लिया है। इस 5 साल के कन्टेसटेंट का नाम है जयेश कुमार और ये दिल्ली का रहने वाला है। 
हवाई यात्राओं के दौरान पैसेंजर्स द्वारा की जा रही मनमानी और बदतमीजी की बढ़ती हुई घटनाओं को देखते हुए अब इंडियन एयरलाइन्स इन पैसेंजर्स के खिलाफ सख्त कदम उठाने की तैयारी कर रही है, खासकर सेलेब्रिटीज और वीवीआइपी लोगों के खिलाफ जो हवाई यात्राओं के दौरान अपनी मनमानी करते हैं।
15 मार्च को रिलीज हो रही फिल्म जॉली एलएलबी की टीम 11 मार्च को देश के कानून मंत्री अश्वनी कुमार से मिलेगी। फिल्म के कलाकार अश्‍वनी कुमार को एक ज्ञापन देंगे। इस ज्ञापन में वकीलों की समस्याओं का जिक्र होगा। निर्देशक अभिषेक कपूर की फिल्म 'जॉली एलएलबी' वकील और भारतीय कानून व्यवस्‍था पर आधारित है। इस फिल्म में कानून व्यवस्‍था के साथ वकीलों की स्थिति पर भी बात की गयी है। अब इसे मुद्दे को फिल्म की टीम गंभीर तरीके से उठाना चाहती है। फिल्म के दो मुख्य कलाकार अशरद वारसी और बोमन ईरानी 11 मार्च को देश के कानून मंत्री अश्‍वनी कुमार से मिलकर वकीलों की स्थिति से संबंधित ज्ञापन देंगे। इस काम को फिल्म पब्लिसिटी और प्रमोशन से भी जोड़ कर देखा जा रहा है। इसके पहले इस फिल्म पर लगने वाला ग्रहण टल गया है। वकीलों को इस फिल्म से आपत्ति थी। उनका कहना था कि इस फिल्म में वकीलों के साथ कोर्ट की गलत इमेज पेश की गयी है। मेरठ के वकील इस मसले पर कोर्ट चले गए हैं। हालांकि कोर्ट ने फिल्म की रिलीज रोकने की मांग को खारिज कर दिया है। वकीलों के अनुसार फिल्म में व्यंग्यात्मक तरीके से भारतीय न्याय प्रणाली पर कटाक्ष किया गया है। फिल्म के ट्रेलर में लॉ की शब्दावली को गलत तरीके से बोला गया है। इस मामले की सुनवाई करते हुए हाई कोर्ट के चीफ जस्टिस डी.मुरुगेशन और जस्टिस वी.के.जैन की बेंच ने कहा कि अभी सिर्फ फिल्म का ट्रेलर है और इस स्टेज पर यह तय करना मुश्किल है कि फिल्म में क्या कॉन्टेंट है। सिर्फ ट्रेलर के आधार पर ‌फिल्म की रिलीज नहीं रोकी जा सकती है।
हॉलीवुड रियलिटी स्टार किम कार्दशियन ने पेरिस में खुद पर हुए हमले पर पहली बार बोला है। 'कीपिंग अप विद कार्दशियन' के लेटेस्ट एपिसोड में किम ने उस हादसे को याद करते हुए कहा कि उस समय उन्हें लगा था कि कहीं उनका रेप ना हो जाए।
इन दिनों कटरीना कैफ अपनी अपकमिंग फिल्म 'जग्गा जासूस' की शूटिंग को फाइनल टच देने में बिजी हैं। मीडिया रिपोर्ट्स के मुताबिक, हाल ही में वो शूटिंग के दौरान बुरी तरह घायल हो गईं। खबर है कि उन्हें बैक में काफी चोट आई है। घायल होने के बाद उन्हें तुरंत अस्पताल ले जाया गया।  डॉक्टर्स ने उन्हें बेड रेस्ट की सलाह दी है। उनकी चोट की वजह से एक बार फिर 'जग्गा जासूस' की शूटिंग डिले हो गई है। बता दें कि इस बार उन्हें जी सिने अवॉर्ड्स में परफॉर्म करना था लेकिन अब वो इस शो में हिस्सा नहीं ले पाएंगी।  सूत्रों की मानें तो इस फिल्म को कटरीना और रणबीर एक बार फिर साथ मिलकर प्रमोट करेंगे। ब्रेकअप के बाद दोनों इस फिल्म में पहली बार नजर आएंगे। फिल्म के प्रमोशन की शुरुआत कुछ दिन बाद होगी। दोनों के करियर के लिए ये फिल्म बहुत खास है। कटरीना कैफ का करियर पिछले साल से कुछ खराब सा चल रहा हैं। फिल्म 7 अप्रैल को रिलीज होने की गुंजाइश है।
ऑस्कर अवॉर्ड्स में उस वक्त सबसे बड़ी खामी सभी के सामने आ गई जब सर्वश्रेष्ठ फिल्म के तौर पर 'ला ला लैंड' के नाम की घोषणा कर दी गई लेकिन अचानक ही 'ला ला लैंड' का नाम हटाकर सर्वश्रेष्ठ फिल्म का ऑस्कर फिल्म 'मूनलाइट' को दे दिया गया।
सुनील ग्रोवर की गैरमौजूदगी कपिल शर्मा पर कितनी भारी पड़ेगी, इसका अंदाजा कपिल शर्मा को कल रात लग गया होगा जब सुनील, चंदन और अली के बिना कपिल के शो को लोगों ने नापसंद किया।
लगता है कि शाहरुख खान पर काम का कुछ ज्यादा ही प्रेशर है। तभी तो वो देर रात को भी अपने डॉयरेक्टर्स से मिलते रहते हैं और उनके साथ फिल्म की चर्चा करते हैं।
सीरियल ये हैं मोहब्बतें के रमन यानी करण पटेल अभी तक तो पड़े आराम से पर्दे पर रोमांटिक सीन कर लेते थे। चाहे बारिश हो या सर्दी, हर मौसम में उनका प्यार परवान चढ़ता था लेकिन अब उनका मूड बदल गया है। करण ने पानी में कोई भी सीन करने से मना कर दिया है। सीरियल में एक रोमांटिक सीन शूट होना था। ये सीन बारिश में दिखाया जाना था जिसके लिए भारी मात्रा में पानी की जरूरत होती। लेकिन करण ने शूटुंग पर जाने से ही मना कर दिया। सुनने में अजीब भले ही लगे लेकिन करण की वजह बिलकुल वाजिब है और महाराष्ट्र के लोगों के लिए फायदेमंद भी है। इसीलिए निर्देशकों को भी उनकी बात माननी पड़ी।
पिछले साल शादी के बंधन में बंधे युवराज सिंह जल्द ही अपनी पत्नी हेजल कीच के साथ फिल्मी धुनों पर थिरकते नजर आएंगे। ऐसी खबरें आ रही हैं कि दोनों को 'नच बलिए' के आठवें सीजन के लिए अप्रोच किया गया है। सोनाक्षी सिन्हा इस बार शो को जज कर रही हैं।
सिंगर एड शीरन को एक दो साल की बच्ची टक्कर दे रही है। 'शेप ऑफ यू' सिंगर की हमशक्ल बच्ची सोशल मीडिया पर छाई हुई है। उसकी शक्ल एड शीरन से इतनी मिलती-जुलती है कि लोग कह रहे हैं कि वो ही असली शीरन हैं।
इस हफ्ते रिलीज हुई टाइगर श्रॉफ की 'ए फ्लाइंग जट' को एक लंबे वीकएंड का पूरा फायदा मिला है। जन्माष्टमी के मौके पर रिलीज होने के कारण पहले फिल्म को जन्माष्टमी (गुरूवार) और फिर शनिवार, इतवार की छुट्टी मिली। चार दिन लंबे वीकएंड का फिल्म को फायदा भी मिला है। फिल्म ने अपने पहले चार दिन में अच्छी कमाई की है। फिल्म को समीक्षकों ने मिली-जुली प्रतिक्रिया दी है, इसके बावजूद फिल्म की कमाई निर्माताओं का हौंसला बढ़ाने वाली है। फिल्म ने गुरूवार को 7.10 करोड़, शुक्रवार को 6 करोड़, शनिवार को 7.35 और रविवार को 9 करोड़ की कमाई की है। इस तरह फिल्म की कुल कमाई 29.45 करोड़ हो गई है। ट्रेड एनेलिस्ट तरण आदर्श का ट्वीट #AFlyingJatt Thu 7.10 cr, Fri 6 cr, Sat 7.35 cr, Sun 9 cr. Total: ₹ 29.45 cr. India biz. Note: #Baaghi collected ₹ 38.58 cr in 3 days.— taran adarsh (@taran_adarsh) August 29, 2016
कॉफी ऐसा पेय पदार्थ है जो भांति-भांति प्रकार से तैयार किया जाता है। दाउद इब्राहिम भी बॉलीवुड वालों के लिए कॉफी से कम नहीं है। दाउद की कहानी के कुछ बीज हैं, जिसे अपनी कल्पना से सींचने वाले लेखक-निर्देशक उसे तमाम रूप देते आए हैं। उसमें सच-झूठ और गल्प का इतना घालमेल हो चुका है कि शायद यह अंडरवर्ल्ड डॉन और आतंकी खुद भी तथ्य और कल्पना का ठीक-ठीक बंटवारा न कर पाए।
ऑस्कर अवॉर्ड्स 2017 में हुई गलती पर जहां लोग सोशल मीडिया पर खूब मजाक बना रहे हैं, वहीं बॉलीवुड की हस्तियों नें भी इस चूक पर खूब चुटकियां लीं और कमेंट किए। फराह खान से लेकर करण जौहर, मधुर भंडारकर और शबाना आजमी ने ऑस्कर में हुई चूक पर खूब चटखारे लेकर कमेंट किए।
पिछले साल 1 अप्रैल को प्रत्यूषा बनर्जी ने सुसाइड कर इस दुनिया को अलविदा कह दिया था। इस साल उनकी डेथ एनिवर्सिरी पर उनकी बेस्ट फ्रेंड काम्या पंजाबी उनकी शॉर्ट फिल्म रिलीज करेंगी जो प्रत्यूषा का आखिरी प्रोजेक्ट था। इस फिल्म का नाम 'हम कुछ कह ना सके' है जिसका ट्रेलर यूट्यूब पर रिलीज कर दिया गया है।
'बाहुबली 2' पर दर्शक जमकर प्यार बरसा रहे हैं। इसके ट्रेलर को लोगों ने खूब पसंद किया था। अब फिल्म का पहला गाना भी रिलीज कर दिया गया है।
कपिल शर्मा और सुनील ग्रोवर के बीच हुई लड़ाई अब गंभीर रूप ले चुकी है जिसका खामियाजा अब कपिल और उनके शो को भुगतना पड़ सकता है।
कपिल शर्मा लगातार सुर्खिया में बने हुए है। अभी उनकी शादी की चर्चा खत्म भी नही हुई थी कि अब सुनील ग्रोवर से लड़ाई को लेकर वो चर्चा का विषय बन गए। मामला है कपिल शर्मा और उनके सोनी पर प्रसारित होने वाले शो 'द कपिल शर्मा शो' की टीम के स्दस्य सुनील ग्रोवर के बीच हुई लड़ाई का।
श्रेया घोषाल भारत की पहली सिंगर बन गई हैं जिनका मोम का पुतला प्रतिष्ठित 'मैडम तुसाद' म्यूजियम में रखा जाएगा। श्रेया का स्टैचू तुसाद म्यूजियम की दिल्ली की शाखा में रखा जाएगा। श्रेया का स्टैचू गाते हुए पोजीशन में दिखेगा।
इस जन्माष्टमी (25 अगस्त) पर रिलीज हुई टाइगर श्रॉफ और जैकलीन फर्नाडिज की 'अ फ्लाइंग जट' ने बॉक्स ऑफिस पर पहले दिन अच्छा प्रदर्शन किया है। जन्माष्टमी की छुट्टी का भी फिल्म को फायदा मिला है। फिल्म को समीक्षकों ने बहुत ज्यादा नहीं सराहा है। समीक्षकों से मिलीजुली प्रतिक्रिया के बावजूद फिल्म पहले दिन 7.10 करोड़ की कमाई करने में कामयाब रही है, जिसे ठीकठाक कहा जा सकता है। #AFlyingJatt Thu [Janmashtami] ₹ 7.10 cr. India biz.— taran adarsh (@taran_adarsh) August 26, 2016 पिछले सप्ताह रिलीज हुई 'हैप्पी भाग जाएगी' को समीक्षकों से तो खूब तारीफें मिली हैं लेकिन कमाई के मामले में फिल्म कमाल नहीं दिखा सकी है। फिल्म की शुरुआत काफी कमजोर है लेकिन फिल्म 17.65 करोड़ तक पहुंच गई है। पहले सात दिन में 17.65 करोड़ की कमाई के बाद अब फिल्म से ज्यादा उम्मीदें नहीं बची हैं। #HappyBhagJayegi Fri 2.32 cr, Sat 3.81 cr, Sun 4.58 cr, Mon 1.62 cr, Tue 1.63 cr, Wed 1.82 cr, Thu 1.87 cr. Total: ₹ 17.65 cr. India biz.— taran adarsh (@taran_adarsh) August 26, 2016
अनुष्का शर्मा की फिल्म 'फिल्लौरी' से हनुमान चालीसा को म्यूट करने के लिए सेंसर बोर्ड को काफी आलोचना का सामना करना पड़ा था। अब सेंसर बोर्ड ने एक बार फिर ऐसा ही कुछ कदम उठाया है। सेंसर बोर्ड ने ऑस्कर नॉमिनेटिड फिल्म 'द डैनिश गर्ल' को टीवी पर दिखाने से मना कर दिया है।
इस वक्त पूरी दुनिया में इस बात पर चर्चा हो रही है आखिर इतने बड़े ऑस्कर अवॉर्ड्स समारोह में इतनी सारी गलतियां कैसे हो सकती है। वहीं अमेरिका के राष्ट्रपति डोनाल्ड ट्रंप ने इस पर अपनी राय जताई है। डोनाल्ड ट्रंप के अनुसार हॉलीवुड उन पर मजाक बनाने में इतना व्यस्त हो गया था कि उसे समारोह पर ध्यान देने का समय ही नहीं मिला। एक इंटरव्यू में डोनाल्ड ट्रंप ने कहा कि हॉलीवुड राजनीति पर इतना ध्यान दे रहा था कि उन्हें असली समारोह का ध्यान ही नहीं रहा। सिर्फ इतना ही नहीं उन्होंने ये भी कहा कि 89वां ऑस्कर अवॉर्ड्स समारोह इतना ग्लैमरस नहीं था कि जितना उसे होना चाहिए था। 
कपिल शर्मा और सुनील ग्रोवर की लड़ाई में रोज एक नया मोड़ आ रहा है। हर दिन दोनों को लेकर नई खबरें आती रहती हैं। ताजा खबर है कि अली असगर सुनील ग्रोवर के साथ मिलकर दूसरे चैनल पर अपना नया शो ला सकते हैं।
विद्या बालन की आने वाली फिल्म 'बेगम जान' के ट्रेलर को दर्शकों ने खूब पसंद किया था। अब तक इसे करोड़ों लोग देख चुके हैं। अब फिल्म का पहला गाना भी रिलीज कर दिया गया है। गाने का नाम है 'प्रेम में तोहरे'।
इसमें कोई शक नहीं है कि शाहरूख खान अपने तीनों बच्चों के लिए एक डॉटिंग पिता हैं। इतनें व्यस्त रहने के बावजूद भी वो अपने बच्चों के साथ समय गुजारना नहीं भूलते। शाहरुख खान से एक इवेंट के दौरान उनकी निजी जिंदगी के बारे में पूछा गया। इसपर शाहरुख ने खुलकर अपनी बात कही।
बॉलीवुड एक्ट्रेस ‌दिशा पटानी जो भी करती हैं वह सोशल मीडिया पर वायरल हो जाता है। इस बार दिशा ने वेबसाइट इंस्टाग्राम पर एक वीडियो शेयर किया है। इसमें उनको ईडी शीरन के गीत शेप ऑफ यू पर नृत्य करते देखा जा सकता है।
आजकल सुनील ग्रोवर से झगड़े को लेकर चर्चा में आए कपिल शर्मा की शादी की तारीख सामने आ गई है। कपिल की तरफ से आई खबर के अनुसार कपिल अगले साल जनवरी में अपनी दोस्त गिन्नी के साथ सात फेरे लेंगे।
कपिल शर्मा इस वक्त अपनी शादी को लेकर चर्चा में हैं लेकिन वहीं एक खबर और है जिसके कारण वो सुर्खियों में छाए हुए हैं। खबर है कि कपिल शर्मा ने आस्ट्रेलिया से लौटते वक्त फ्लाइट में सुनील ग्रोवर से लड़ाई की है।
बिग बॉस 8 के कंटेस्टेंट करिश्मा तन्ना और उपेन पटेल एक बार फिर चर्चा में आ गए हैं। बिग बॉस के घर में दोनों को एक-दूसरे को डेट करने की खबरें थीं। घर से बाहर आने के बाद भी दोनों के अफेयर की खबरें मीडिया में छाई रहीं। दो सालों तक एक-दूसरे को डेट करने के बाद दोनों का ब्रेकअप हो गया था। मीडिया रिपोर्ट्स की मानें तो एक बार फिर दोनों एक-दूसरे के करीब आ गए हैं। उपेन और करिश्मा बुधवार को बांद्रा के एक रेस्त्रां में साथ नजर आए। दोनों एक ही कार में आए थे। लेकिन जब उन्होंने देखा कि रेस्‍त्रां के बाहर फोटोग्राफर्स हैं तो दोनों अलग-अलग हो गए। दोनों ऐसे बर्ताव करने लगे कि उन्होंने एक-दूसरे को देखा ही नहीं। इससे पता चल रहा है कि दोनों की पर्सनल लाइफ में कुछ तो पक रहा है। दोनों की मुलाकात पहली बारबिग बॉस के सातवें सीजन साल 2014 में हुई थी। कुछ साल साथ रहने के बाद साल 2016 में दोनों अलग हो गए। ब्रेकअप के बाद दोनों पहली बाहर साथ नजर आए हैं।  बता दें कि उपेन ने बिग बॉस के घर में करिश्मा को प्रपोज किया था। दोस्ती से आगे बढ़ते हुए नेशनल टेलीविजन करिश्म ने भी इसके लिए हामी भर दी थी। करिश्मा ने कहा था, “बिग बॉस के घर से निकलने के बाद वे इस रिश्ते को एक नया आयाम देना चाहती हैं।” लेकिन शो के बाहर आने के बाद यह रिश्ता लंबा नहीं टिका था।  
बड़े शहरों की अपनी समस्याएं हैं। कुछ वाजिब तो कुछ विचित्र। महानगर मुंबई में रिहायश की मुश्किलें हैं। रेल के डिब्बों जैसे कमरे। मोटा किराया। खड़ी-ऊंची इमारतें। पानी-बिजली की समस्या जुड़ जाए तो जीवन में साक्षात नर्क के दर्शन हो जाते हैं। फिल्म ट्रैप्ड का मुख्य किरदार ऐसे ही हालात में फंस जाता है।
प्रभास और राणा डग्गूबती स्टारर 'बाहुबली 2' और रजनीकांत की '2.0' का लोगों को बेसब्री से इंतजार है। दोनों ही फिल्मों के पहले पार्ट को काफी पसंद किया गया था और इस पार्ट के लिए भी इंतजार करना मुश्किल हो रहा है।
अंगूरी भाभी का किरदार निभा कर मशहूर हुई शिल्पा शिंदे ने कुछ दिन पहले 'भाभी जी घर पर हैं' की प्रोड्यूसर बेनिफर कोहली के पति पर सेक्सुअल हैरेसमेंट का आरोप लगाया था। शिल्पा ने इस मुद्दे पर आगे बोलते हुए कहा है कि शो में उनकी को-स्टार रही सौम्या टंडन को इसके बारे में जानकारी थी।
अनुष्का शर्मा की फिल्म 'फिल्लौरी' में सेंसर बोर्ड ने एक सीन में फेरबदल करने को कहा है। सेंसर बोर्ड ने कहा है कि इससे लाखों लोगों की भावनाएं आहत हो सकती हैं।
शादी वो लड्डू है जो खाए तो पछताए और जो न खाए वो भी पछताए। फिलहाल बॉलीवुड का एक बड़ा सिंगर अपने कुंवारेपन से आजिज आकर शादी का लड्डू खाना चाहता है। अगर इस साल शादी न हुई तो सिगंर ने कुंए में कूद जाने की धमकी भी दे डाली है। यहां बात हो रही है मशहूर प्ले बैक सिंगर सुखविंदर सिंह की जो इस साल शादी करने के लिए बेहद उत्सुक हैं। ये बात उन्होंने एक इंटरव्यू में कही है। उन्होंने कहा, 'प्लीज कोई मेरी शादी करवा दो। अगर इस साल मेरी शादी नहीं हुई तो मैं कुएं में कूदकर अपनी जान दे दूंगा।'  यहां उन्होंने ये भी बताया कि म्यूजिक कंपोजर ए आर रहमान भी चाहते हैं कि उनकी शादी जल्द से जल्द हो जाए। लेकिन जाने क्या योग हो रहे हैं लाख चाहने के बाद भी उनकी शादी नहीं हो पा रही। सुखविंदर ने आगे बताया, 'मैं पिछले तीन दिनों से ए आर रहमान के साथ रिकॉर्डिंग स्टूडियो में था और वे हमेशा मुझे शादी को लेकर परेशान किया करते थे।'  
निर्माता: हैरी सचदेवा निर्देशक: शिवाजी लोटन पाटिल सितारे: वीर दास, सोहा अली खान रेटिंग **1/2 इतिहास हमेशा कोई बहुत दूर की चीज नहीं होता। वह कुछ ऐसा नहीं होता कि नजरों से ओझल हो गया हो। अक्सर इतिहास बहुत करीब भी होता है। इतने करीब कि जब याद आता है, तकलीफ से भर देता है। उसकी छाप ठंड के मौसम में उभर आने वाले पुराने दर्द की सी होती है। अपनी पहली फिल्म धग (धधकती अग्नि, 2012, मराठी) के लिए राष्ट्रीय पुरस्कार पाने वाले निर्देशक शिवाजी लोटन पाटिल की 31 अक्तूबर हमें कुछ इसी अंदाज में इतिहास से रू-ब-रू कराती है।  तत्कालीन प्रधानमंत्री इंदिरा गांधी की हत्या के बाद हुए सिख विरोधी दंगों की तस्वीर पेश करती यह फिल्म सेंसर की ‘जरूरी काट-छांट’ के बाद सामने है। कुछ खास लोगों की ‘संवेदनाएं’ आहत न हो जाएं इसलिए फिल्म से हत्या के बाद हुई हिंसा में राजनीतिक नेतृत्व की भड़काऊ भूमिका को रफा-दफा कर दिया गया। अतः तस्वीर यह कि जो नरसंहार हुआ उसके जिम्मेदार सिर्फ समाज के पथभ्रष्ट-पतित लोग थे। फिल्म साधारण सिख पति-पत्नी की कहानी है। जिनके तीन छोटे-छोटे बच्चे हैं। दिल्ली सरकार के बिजली विभाग में काम करते सीधे-सरल, दूसरों की मदद को सदा तत्पर सरदारजी (वीर दास) के प्रति उनके करीबियों की नजरें अचानक बदल जाती हैं, जब इंदिरा गांधी की हत्या की खबर आती है। उनके नाते-रिश्तेदारों का भी जीवन यहां दिखता है, जो गुरुद्वारे में सेवाएं दे रहे हैं।
अभी तक बॉलीवुड में कई बायोपिक बनी हैं जो सफल भी रही हैं लेकिन आमिर खान की बायोपिक 'दंगल' ने जो बेंचमार्क सेट किया शायद वो कोई और फिल्म ना तोड़ पाए। फिल्म में आमिर ने असल जिंदगी के पहलवान महावीर फोगाट का किरदार निभाया है जो अपनी बेटियों को पहलवान बनाता है।
हॉलीवुड अभिनेता जॉनी डेप की पाइरेट्स सीरिज की अगली फिल्म पाइरेट्स ऑफ द कैरेबियन डेड मेन टेल्स नो टेल्स का पोस्टर रिलीज कर दिया गया है। इस फिल्म में मुख्य कलाकार जॉनी डेप के अलावा ऑर्लेंडो ब्लूम, जेवियर बार्डेम, काया स्कोलैंड्रियो और जॉर्जी रश फिल्म में नजर आएंगे। गौरतलब है कि फिल्म का ट्रेलर पहले की यूट्यूब पर धूम मचा रहा है। ट्रेलर में कैप्टन जैक स्पारो को भूतों से टक्कर लेते दिखाया गया है।उल्लेखनीय है कि जैक स्पारो यानि जॉनी ब्लैक पर्ल जहाज के एक शराबी कैप्टन का किरदार निभाते रहे हैं, जो कहने को तो नशे में धुत्त रहता है लेकिन उसका दिमाग काफी तेज है जिससे वह दुश्मनों को परास्त करने में कामयाब रहता है। फिल्म को 3डी, रीयल 3डी और आई मैक्स 3डी में रिलीज किया जाएगा। 3डी में फिल्म का मजा लेने वालों के लिए अनुभव वाकई रोचक होगा। निर्देशक जोकिम रॉनिंग और इस्पेन सैंडबर्ग डायरेक्टेड यह फिल्म 26 मई 2017 को रिलीज होगी। 
रणबीर कपूर और कटरीना कैफ की फिल्म 'जग्गा जासूस' में एक्ट्रेस सयानी गुप्ता भी मुख्य रोल में नजर आएंगी। फिल्म में सयानी का लुक कैसा होगा, इसकी तस्वीरें सोशल मीडिया पर शेयर की जा रही हैं।
कॉस्मेटिक और स्किनकेयर ब्रांड लॉरियल पेरिस ने बॉलीवुड की टॉप एक्ट्रेस को अपना नया ब्रांड एंबैसडर बनाया है। लॉरियल ने पहले ही अपने प्रोडक्ट्स के लिए ऐश्वर्या राय बच्चन और सोनम कपूर को साइन कर रखा है।
तापसी पन्नू की आने वाली फिल्म 'नाम शबाना' की रिलीज से पहले ही स्पेशल स्क्रीनिंग रखी जाएगी। ये स्क्रीनिंग दिल्ली पुलिस की 100 महिला पुलिस कर्मियों के लिए रखी जाएगी।
दोस्ती तो ठीक है लेकिन इससे दो कदम आगे बढ़कर बानी जे और सपना भवनानी मुंबई के बीच जो करने लगी, वो लोगों को चौंकाने के लिए काफी थी। दोनों ने सरेआम एक दूसरे को चूमकर आस पास की जनता को भी हैरान कर दिया।
इतिहास हमेशा कोई बहुत दूर की चीज नहीं होता। वह कुछ ऐसा नहीं होता कि नजरों से ओझल हो गया हो। अक्सर इतिहास बहुत करीब भी होता है। इतने करीब कि जब याद आता है, तकलीफ से भर देता है। उसकी छाप ठंड के मौसम में उभर आने वाले पुराने दर्द की सी होती है। अपनी पहली फिल्म धग (धधकती अग्नि, 2012, मराठी) के लिए राष्ट्रीय पुरस्कार पाने वाले निर्देशक शिवाजी लोटन पाटिल की 31 अक्तूबर हमें कुछ इसी अंदाज में इतिहास से रू-ब-रू कराती है। तत्कालीन प्रधानमंत्री इंदिरा गांधी की हत्या के बाद हुए सिख विरोधी दंगों की तस्वीर पेश करती यह फिल्म सेंसर की ‘जरूरी काट-छांट’ के बाद सामने है। कुछ खास लोगों की ‘संवेदनाएं’ आहत न हो जाएं इसलिए फिल्म से हत्या के बाद हुई हिंसा में राजनीतिक नेतृत्व की भड़काऊ भूमिका को रफा-दफा कर दिया गया। अतः तस्वीर यह कि जो नरसंहार हुआ उसके जिम्मेदार सिर्फ समाज के पथभ्रष्ट-पतित लोग थे। फिल्म साधारण सिख पति-पत्नी की कहानी है। जिनके तीन छोटे-छोटे बच्चे हैं। दिल्ली सरकार के बिजली विभाग में काम करते सीधे-सरल, दूसरों की मदद को सदा तत्पर सरदारजी (वीर दास) के प्रति उनके करीबियों की नजरें अचानक बदल जाती हैं, जब इंदिरा गांधी की हत्या की खबर आती है। उनके नाते-रिश्तेदारों का भी जीवन यहां दिखता है, जो गुरुद्वारे में सेवाएं दे रहे हैं। वक्त करवट बदलता है और सभी एक-एक कर दंगाइयों के शिकार हो जाते हैं। मगर इसी हिंसक समय में उनके कुछ हिंदू मित्र उभरते हैं जो सरदारजी और उनके परिवार को अपनी जान जोखिम में डाल कर बचाते हैं। उन्हें दंगाग्रस्त इलाके से बाहर निकालते हैं। फिल्म में पुलिस का इस माहौल में आंखें मूंदे रहना और कहीं-कहीं दंगाइयों के समर्थन तथा सिखों के विरुद्ध होना भी दिखाया गया है। मगर वह कहानी की तरह ज्यादा आता है। हकीकत जैसा कम। फिल्म में पंजाब के तत्कालीन हालात का जिक्र है परंतु हल्के संदर्भ में। निर्देशक ने जितना संभव हुआ उतनी सच्चाई से हालात बयान किए। 31 अक्तूबर, 1984 के दृश्य विश्वसनीयता के साथ रचे गए हैं और असर रखते हैं। वीर दास और सोहा अपने किरदारों को जीते हुए नजर आते हैं। फिल्म सवाल करती है कि जिन्होंने इस विपदा को भुगता, उन्हें 30 वर्षों से भी अधिक गुजरने के बाद क्या न्याय मिला? दोषियों को सजा मिली? ऐसा नहीं हुआ। आखिर में बात यही कि तूफान था, गुजर गया। बच्चे अपनी जगहों पर जीवन की राह में बढ़ गए। अब क्यों पीले पड़ चुके कागजों में दर्ज बयानों, तस्वीरों और जख्मों को सीने से लगा कर रखा जाए? लेकिन क्या वह सब भूल पाना इतना आसान है? शायद ऐसी दहलाती यादों के लिए ही शायर निदा फाजली ने लिखा थाः बेनाम सा ये दर्द ठहर क्यों नहीं जाता/जो बीत गया है वो गुजर क्यों नहीं जाता। इस साल फरवरी में हमसे विदा लेने वाले निदा का का जन्मदिन इसी महीने की 12 तारीख को गुजरा है।
अब्बास मस्तान की फिल्म 'मशीन' अभी तक बॉलीवुड में कोई धमाल नहीं मचा सकी है। वहीं बॉक्स ऑफिस पर भी इसकी कमाई फिकी ही रही। बता दें रीलीज के पहले दिन फिल्म ने बॉक्स ऑफिस पर मात्र 60 लाख की कमाई की, दूसरे दिन ये कमाई और कम होकर 55 लाख पर फिसल गई।
ऑस्कर अवॉर्ड में गलती की बात करें तो लोगों को अभी तक एक ही बड़ी गलती दिखाई दी होगी। वो ये कि बेस्ट फिल्म का अवॉर्ड 'मूनलाइट' को दिया जाना था लेकिन उसकी जगह 'ला ला लैंड' का नाम बोल दिया गया। लेकिन आपको बता दें कि इसके अलावा भी इस अकेडमी अवॉर्ड में एक और बड़ी गलती हुई। जी हां, अवॉर्ड के दौरान फिल्म इंडस्ट्री के उन लोगों को श्रद्धांजलि दी जा रही थी जिनका निधन हो चुका है। इसी में हॉलीवुड की फेमस फैशन डिजायनर जैनेट पेटरसन का भी नाम आया। जिनका निधन 21 अक्टूबर 2016 को हुआ था। लेकिन जब फोटो सामने आई तो लोगों ने देखा कि जैनेट की जगह हॉलीवुड की फेमस प्रोड्यूसर जैन चैपमैन की तस्वीर लगी थी।  जबकि जैन बिलकुल ठीक हैं। ये देख लोग हैरान रह गए। उस समय तो कोई प्रतिक्रिया सामने नहीं आई। लेकिन बाद में ट्विटर पर लोगों ने इस बारे में अपनी बात कही। बता दें कि जैनेट और जैन बहुत अच्छी दोस्त भी थीं। इतनी बड़ी भूल को देखने के बाद जैन ने एक बयान जारी किया।  उन्होंने कहा, 'मेरी प्यारी दोस्त की जगह अपनी तस्वीर देखकर बहुत बुरा लगा। जैनेट चार बार ऑस्कर के लिए नॉमिनेट हो चुकी हैं। इसके बावजूद इतनी बड़ी भूल होना बेहद दुखद है। खैर, मैं जिंदा हूं और अभी भी प्रोड्यूसर के तौर पर काम कर रही हूं।' 
अमिताभ बच्चन की फैन फॉलोइंग पूरी दुनिया में है। उनकी एक झलक पाने के लिए फैंस सारी हदें पार कर देते हैं। हाल ही में फिर से बिग बी के घर में कुछ ऐसा ही वाकया हुआ। दरअसल, यूपी का रहने वाला एक शख्स जबरदस्ती अमिताभ बच्चन के घर में घुस गया।  मुंबई मिरर की खबर के मुताबिक, 19 साल का रहमान खान अपनी बीमार बहन के इलाज के लिए बिग बी से पैसे लेने मुंबई पहुंच गया। यह वाकया 9 मार्च का है। वह बिग बी के घर जलसा पहुंचा और उनसे मिलने की जिद करने लगा। जब गार्ड्स ने  उसे अंदर जाने से मना किया तो वो जबरदस्ती अंदर घुस गया। 
मशहूर कवि और आप नेता कुमार विश्वास ने हिंदी कविता के प्रचार प्रसार की अपनी कोशिशों में एक नया शिखर पा ‌लिया है। सोनी टीवी पर प्रसारित होने वाले सुपर हिट शो इंडियन आइडल ने उन्हें शनिवार व रविवार को प्रसारित होने वाले खास एपीसोड्स में विशिष्ट जज बनाया।
जॉन फेवरोऊ की फिल्म 'द जंगल बुक' जिसने बच्चों से लेकर बूढ़ों सभी को लुभाया, उसने ऑस्कर अवॉर्ड्स 2017 मे भी खूब धूम मचाई है। इस फिल्म को विजुअल इफेक्ट्स के लिए ऑस्कर दिया गया है।
कपिल शर्मा और सुनील ग्रोवर की लड़ाई में रोज कुछ नया सुनने को मिल रहा है। अभी खबरें आ रही थीं कि सुनील ग्रोवर ने 'द कपिल शर्मा शो' से विदाई ले ली है और उन्हीं के चलते अली असगर और चंदन प्रभाकर ने भी शो छोड़ दिया है। अली शो में नानी और चंदन नौकर का रोल प्ले करते थे वहीं सुनील ग्रोवर 'डॉ. मशहूर गुलाटी' बनते थे।
अनुपम खेर का जन्म शिमला में हुआ था और वहीं उनकी परवरिश हुई। इस शहर से उन्हें खास लगाव है। अब वहां घर खरीदकर अनुपम ने ये रिश्ता और मजबूत कर दिया है।
निर्माता: कृषिका लुल्ला -निर्देशक: रवि जाधव -सितारे: रितेश देशमुख, नर्गिस फाखरी रेटिंग ** हिट होने के मौसम होते हैं। बैंजो के निर्माता-निर्देशक को अब एहसास होगा कि कुछ दिन पहले फिल्म रिलीज कर देते तो ठीक होता। मुंबई समेत महाराष्ट्र के गणपति पंडालों में बजने वाले गीतों की वजह से कुछ दर्शक मिल जाते। वक्त हाथ से निकल चुका है। निर्देशक रवि जाधव ने मराठी में पुरस्कार जीतने वाली सफल/बेहतरीन फिल्में (नटरंग, बालगंधर्व, बालक पालक, टाइमपास और टाइमपास-2) बनाई हों मगर हिंदी में वह हिंदी वालों जैसे ही हो गई हैं। फार्मूलों पर चलने वाले। लोकल-ग्लोबल को मिक्स करके जाधव ने फिल्म रची है। बैंजो भारतीय वाद्ययंत्र नहीं है। अमेरिकी डीजे हसीना क्रिस (नर्गिस फाखरी) को ओरीजनल स्ट्रीट म्यूजिक की तलाश है। ताकि कुछ बेहतरीन गाने बना सके। तलाश उसे मुंबई की गलियों में तराट (रितेश देशमुख) से मिलाती। जो बैंजो बजाते हुए अपने लिए सम्मान ढूंढ रहा है। वह तेज-तर्रार है। ग्रुप का लीडर है। हीरो है। बदमाशों को अकेले ठिकाने लगाता है। बैंजो उनके हाथों में कमाल करता है। मगर रितेश एक्टर के रूप में यहां कमाल नहीं दिखा पाते। 
मलयालम एक्ट्रेस भावना और कन्नड़ प्रोड्यूसर नवीन ने सगाई कर ली है। दोनों की सगाई एक प्राइवेट सेरेमनी में हुई। दोनों की सगाई वाली तस्वीर लीक होने के बाद ये खबर सामने आई।  इस फंक्‍शन में भावना की करीबी दोस्त मंजू वारियर भी मौजूद थीं। भावना ने अपने फैंस को उनके और नवीन के अफेयर के बारे में बिलकुल भी भनक नहीं लगने दी। दोनों की लव स्टोरी की शुरुआत पांच साल पहले साल 2012 में फिल्म 'रोमियो' के सेट पर हुई थी।  अपने पिता की आखिरी इच्छा पूरी करने के लिए भावना ने नवीन से सगाई की। अभी शादी की तारीख का पता नहीं चल पाया है। लेकिन खबरों के मुताबिक, दोनों जल्द ही शादी के बंधन में बंध सकते हैं। 
अरशद वारसी एक बार ‌लोगों को हंसाने आ रहे हैं। उनकी नई फिल्म 'जॉली एलएलबी' 15 मार्च को रिलीज हो रही है। बुधवार को मुंबई में इस फिल्म का फर्स्ट लुक जारी किया गया। इस फिल्म में अरशद वारसी के साथ बोमेन इरानी और सौरभ शुक्‍ला की मुख्य भूमिका होगी। फिल्म का प्लाट कोर्ट और वकीलों के इर्द-गिर्द घूमता है। अरशद वारसी ने इस फिल्‍म में ऐसे वकील की भूमिका निभाई है जिसकी अंग्रेजी कमजोर है, साथ ही वह खुले तौर पर घूसखोरी करता है। वह अंग्रेजी शब्दों का उच्चारण भी बड़े अलग तरीके से करता है। वकील के रूप में उनके काम करने का स्टाईल भी बिल्कुल मजेदार है। फिल्म में कोर्ट के दृश्य और उसकी शब्दावली को बहुत ही मनोरंजक अंदाज में पेश किया है। इस फिल्म में बोमन ईरानी, अरशद के साथी वकील और सौरभ शुक्ला जज की भूमिका में हैं। इस फिल्‍म का निर्देशन सुभाष कपूर ने किया है। इस फिल्म के फर्स्ट लुक के प्रमोशन के मौके पर अमिताभ बच्चन भी मौजूद रहे।
वरुण धवन इन दिनों अपनी फिल्म 'बद्रीनाथ की दुल्हनिया' को लेकर चर्चा में छाए हुए हैं। हाल ही में वरुण ने लड़कियों को होने वाले पीरियड्स को लेकर एक ट्वीट किया है। अपने इस दमदार ट्वीट से वरुण ने लोगों की सोच को हिलाकर रख दिया है। स्टूडेंट ऑफ द ईयर के इस हीरो ने एक फोटो शेयर करते हुए लिखा, 'लड़कियों को फिर से स्कूल भेजने में उनकी मदद करें। मैंने अपना काम कर दिया है अब आपकी बारी है।' वरुण ने जो तस्वीर शेयर की उस पर लिखा है, 'भारत में पांच में से एक लड़की को पीरियड्स की वजह से स्कूल ना जाने पर मजबूर किया जाता है।' वरुण का ये ट्वीट हर भारतीय की आंखें खोल देगा और लोग अपनी बेटियों को स्कूल भेजने के लिए प्रेरित करेंगे।   Help put a girl child back in school iv done my bit do urs pic.twitter.com/mpXRIBqGx4 — Varun Badri Dhawan (@Varun_dvn) March 5, 2017  
निर्माता: विपुल शाह -निर्देशक: देवेन भोजानी -सितारे: विद्युत जामवाल, अदा शर्मा, फ्रेडी दारुवाला, ईशा गुप्ता रेटिंग** देश की सेवा करने में जो मजा है वह किसी बात में नहीं है। यह डायलॉग कमांडो-2 के हीरो का है। यही इन दिनों बॉलीवुड की आवाज है। एक के बाद एक फिल्में देश प्रेम को प्रेरित कर रही हैं। अब आप कह सकते हैं कि ‘सिनेमा सरकार का आईना है।’ कहानी कहती है कि विक्की चड्ढा नाम के व्यक्ति के माध्यम से देश के कई भ्रष्ट लोगों ने काला धन मलेशिया में जमा कराया है। उसे पकड़ने से सब वापस मिल जाएगा। प्रध्‍ाानमंत्री ने जनता से वादा किया है कि विदेश में छुपे काले धन को वापस लाएंगे और गरीबों के बैंक अकाउंट में जमा कराएंगे। कमांडो-2 का नायक करन (विद्युत जामवाल) विक्की चड्ढा को परास्त करके, सारा काला धन तीन करोड़ किसानों के सरकारी खातों में जमा करा देता है। सिनेमा में वादे-इरादे दो घंटे में निपट जाते हैं।
कपिल शर्मा की गर्लफ्रेंड कौन हैं इसको लेकर हमेशा सस्पेंस बना रहता था। लेकिन अब कपिल ने इन सभी अटकलों को खत्म करते हुए दुनिया को बता दिया है कि वो शादीशुदा हैं।
कहा जा रहा था कि करण जौहर और कपिल शर्मा के बीच कुछ भी ठीक नहीं चल रहा है जिसकी वजह से करण ने कपिल के साथ हाल ही में शूट किए गए 'कॉफी विद करण' के एपीसोड को टेलीकास्ट ना करने का फैसला किया है, लेकिन ऐसा नहीं है। इस एपीसोड को जल्द ही टीवी पर दिखाया जाएगा और हाल ही में इसके प्रोमो को रिलीज किया।
करण जौहर की सेक्शुएलिटी पर हमेशा सवाल खड़े किए जाते हैं। उनसे अक्सर इस बारे में पूछा जाता है कि वो किसे डेट कर रहे हैं या कब शादी करेंगे। करण ने इन सभी बातों का जवाब हाल ही में हुए एक इवेंट में दिया।
हाल ही में एक्टर रणवीर सिंह के साथ कुछ ऐसा हुआ कि वो खुद पर काबू नहीं रख पाए और रो पड़े। दरअसल मौका था एक्टर राजकुमार राव की इस हफ्ते रिलीज होने वाली फिल्म 'ट्रैप्ड' की स्क्रीनिंग का। प्रोड्यूसर विक्रमादित्य मोटवानी ने अपने फेवरेट स्टार रणवीर के लिए स्पेशल स्क्रीनिंग रखी।
ट्विंकल खन्ना हमेशा से अपने विचार व्यक्त करने के लिए जानी जाती हैं। किसी भी मुद्दे पर वह अपनी बेबाक राय रखती हैं। ट्विंकल ने एक बार फिर बिना डरे ऐसे मुद्दे पर अपनी बात रखी है जिसपर अभी तक सभी बॉलीवुड सेलिब्रेटी चुप हैं।
इस शुक्रवार अलग-अलग तरह की फिल्में रिलीज हो रही हैं। दो हिंदी फिल्मों के अलावा हॉलीवुड की सीरिज वाली फिल्म 'डाई हार्ड' की पांचवी किस्त भी इसी शुक्रवार रिलीज होगी। यह फिल्‍म हिंदी के साथ तमिल, तेलुगू और पंजाबी भाषा में भी रिलीज हो रही है। चेतन भगत के चर्चित और खूब पढ़े गए उपन्यास 'थ्री मिस्टेक ऑफ माई लाइफ' पर आधारित फिल्म 'काई पो चे' इस शुक्रवार को रिलीज हो रही है। फिल्म का बैकग्राउंड अहमदाबाद का है। यह तीन युवा लड़कों के सपने देखने और उन्हें पूरा करने की कहानी है। अभिषेक कपूर निर्देशित इस फिल्म में राजकुमार यादव, सुशांत सिंह राजपूत, अमित साध और अमृता पुरी ने मुख्य भूमिका निभाई है। भारत में रिलीज से पहले यह फिल्म बर्लिन फिल्म फेस्टिवल में दिखायी जा चुकी है। लंबे समय से टल रही फिल्म 'जिला गाजियाबाद' अंततः इस शुक्रवार को रिलीज हो रही है। पिछले दिनों फिल्म के नाम को लेकर कुछ विवाद भी सामने आया था। आनंद कुमार निर्देशित इस फिल्म में संजय दत्त, अशरद वारसी, विवेक ओबेराय और मिनिषा लांबा की मुख्य भूमिका है। यह फिल्म पिछले साल अगस्त से टलती आ रही है। फिल्म पश्चिमी उत्तर प्रदेश के दो जाट परिवारों के बीच आपसी रंजिश की कहानी कहती है। इन दो फिल्मों के अलावा हॉलीवुड फिल्म 'ए गुड डे टू डाई हार्ड' भी रिलीज होगी।
हॉलीवुड फिल्म 'जस्टिस लीग' का ट्रेलर रिलीज कर दिया गया है। ये DCEU की पांचवी फिल्म है। इससे पहले 'सुसाइड स्क्वाड', 'बैटमैन वर्सेज सुपरमैन' आ चुकी हैं और कई आनी वाली हैं।।
निर्माता: आनंद एल.राय निर्देशक: मुदस्सर अजीज सितारे: डायना पेंटी, अभय देओल, अली फजल, जिमी शेरगिल, पियूष मिश्रा, मोमल शेख रेटिंग *** फिल्म में पाकिस्तानी पुलिस अधिकारी बने पियूष मिश्रा से हीरो गुड्डू (अली फजल) कहता है कि एक बात पूछूं, तो जवाब मिलता है कि कश्मीर के अलावा कुछ भी पूछ लो। निःसंदेह हर मुद्दे की जड़ में यह है और इसे छोड़ कर बात करें तो विवाद की गुंजाइशें कम ही हैं। निर्देशक मुदस्सर अजीज ने तमाम रंजिशों को छोड़ कर सीमा के इधर और उधर की एक कहानी रची और उसे कॉमेडी से पिरोया। असल जीवन में शादी को चलाना भले ही पहाड़ पर चट्टान चढ़ाने जैसा लगे मगर बॉक्स ऑफिस पर इस विषय के साथ फिल्म चलाना निर्माता-निर्देशकों को थोड़ा सहज लगता है। यही वजह है कि तनु वेड्स मनु सीरीज की दो कामयाब फिल्मों के बाद निर्माता आनंद एल.राय ने शादी वाली कहानी पर ही दांव लगाया है। इसमें संदेह नहीं कि भारत-पाकिस्तान के बीच तफरीह यह रोचक कहानी बन पड़ी है। राय की फिल्मों के प्रशंसक इसे पसंद करेंगे। अमृतसर की हरप्रीत कौर उर्फ हैप्पी (डायना पेंटी) से गुड्डू और बग्गा (जिमी शेरगिल) दोनों प्यार करते हैं। पिता दबंग बग्गा के पक्ष में है क्योंकि वह पैसे वाला आदमी है, कारपोरेटर। जबकि गुड्डू सिर्फ टुनटुना बजाते हुए गाता है और उसे किसी संगीत कंपनी से एक अच्छे कॉन्ट्रेक्ट का इंतजार है। सगाई वाले दिन हैप्पी अततः गुड्डू के साथ भागने का फैसला करती है और अपने कमरे की खिड़की से नीचे खड़े गलत ट्रक में कूद जाती है। जिसमें पाकिस्तान से भारत में एक कॉन्फ्रेंस में हिस्सा लेने आए लाहौर के पूर्व गवर्नर के तोहफे रखे हैं। ट्रक अमृतसर से निकल कर लाहौर पहुंचता है! वहां है जूनियर बिलाल (अभय देओल), पूर्व गवर्नर का बेटा। क्या अमृतसर से भागी हैप्पी भारत लौटेगी? हैप्पी और गुड्डू का मिलन होगा? क्या हैपी जूनियर बिलाल को भा जाएगी? ताकतवर बग्गा हैप्पी को हासिल करने के लिए क्या करेगा? ऐसे तमाम सवालों के जवाब फिल्म में आपको कॉमिक अंदाज में मिलेंगे।
एक्टिंग में अपना हुनर दिखाने के बाद परिणीति चोपड़ा अब सिंगर भी बन गई हैं। अपनी आने वाली फिल्म 'मेरी प्यारी बिंदु' में परिणीति ने एक गाना गाया है जो आज रिलीज हो गया है। 'माना कि हम यार नहीं' नाम का ये गाना फैंस को काफी पसंद आ रहा है।
प्रियंका चोपड़ा की हॉलीवुड डेब्यू फिल्म 'बेवॉच' का नया ट्रेलर रिलीज हो गया है और पहले ट्रेलर के मुकाबले इस बार प्रियंका को थोड़ा ज्यादा स्पेस दिया गया है। फिल्म में प्रियंका विक्टोरिया लीड्स नाम के एक नेगेटिव किरदार में नजर आएंगी।
देश के प्रसिद्ध नाटककार और पद्मश्री तारक मेहता का आज सुबह 87 साल की उम्र में निधन हो गया। तारक मेहता लंबे समय से बीमार चल रहे थे। बता दें टीवी का पॉपुलर शो 'तारक मेहता का उल्‍टा चश्मा' इन्हीं के कॉलम 'दुन‌िया ने ऊंधा चश्मा' पर अाध्‍ाार‌ित है। 
अनुष्का शर्मा और दिलजीत दोसांझ की फिल्म 'फिल्लौरी' की रिलीज पर असमंजस खत्म हो गया है। फिल्म की रिलीज को रोकने के लिए कुछ लोगों ने बॉम्बे हाई कोर्ट में याचिका डाली थी। लेकिन कोर्ट ने ऐसा करने से मना कर दिया है।
ऑस्कर अवॉर्ड में ईरान के फिल्म निर्देशक असगर फरहादी की फिल्म द् सेल्समैन को सर्वश्रेष्ठ विदेशी फिल्म के खिताब से नवाजा गया है। लेकिन ट्रंप की नीतियों के विरोध के चलते असगर फरहादी ने समारोह में जाकर पुरस्कार लेने से मना कर दिया। असगर फरहादी की जगह पुरस्कार लेने पहुंचे उनके प्रतिनिध ने असगर का लिखा संदेश पढ़ा जिसमें उन्होंने ट्रंप सरकार की नितियों की आलोचना की। आमतौर पर ऑस्कर में विजेता की जगह उसके प्रतिनिधि को अवॉर्ड लेने की अनुमति नहीं होती है लेकिन असगर फरहादी के लिए ऑस्कर ने अपने नियमों में बदलाव किया। हालांकि किसी विजेती के प्रतिनिधि को अवॉर्ड तभी दिया जाता है जब उसकी मौत हो गई हो। ईरानी-अमेरिकी अंतरिक्ष यात्री अनौशेह अंसारी ने असगर फरहादी के स्थान पर अवॉर्ड लिया। उन्होंने कहा कि असगर फरहादी के लिए यह बहुत ही मुश्किल फैसला था इसके लिए बहुत हिम्मत चाहिए होती है। गौरतलब है कि ऑस्कर के लिए नामित होने के बाद असगर ने कहा था, कि अगर उन्हें अमेरिका में दाखिल होने की विशेष अनुमति मिलेगी, तब भी वह ऑस्कर में शिरकत नहीं करेंगे। फरहादी की फिल्म ‘द सेल्समैन’ को 89वें ऑस्कर समारोह में सर्वश्रेष्ठ विदेशी भाषा फिल्म की श्रेणी में नामित किया गया था और अब इस फिल्म ने यह अवॉर्ड जीत लिया है।   अमेरिका के राष्ट्रपति डोनाल्ड ट्रंप के 120 दिनों के लिए शरणार्थियों के अमेरिका में प्रवेश पर रोक और ईरान, इराक, लीबिया, सोमालिया, सूडान और यमन के नागरिकों पर 90 दिनों का प्रतिबंध लगाने के फैसले के बाद फरहादी का यह बयान आया था। फरहादी ने कहा, ‘मुझे खेद है कि मैंने इस बार अपने सिनेमा क्षेत्र के साथियों के साथ ऑस्कर समारोह में नहीं जाने का फैसला किया है।’ निर्देशक ने कहा कि पहले उन्होंने इसमें शिरकत करने का फैसला किया था। फरहादी ने कहा,  ‘मेरे हमवतन और अन्य छह देशों के नागरिक कानूनी तौर पर अमेरिका में प्रवेश करते हैं। लेकिन उन पर इस प्रतिबंध की मैं निंदा करता हूं।
निर्माता-निर्देशक: अनुपम शर्मा सितारे: ब्रेट ली, तनिष्ठा चटर्जी, सुप्रिया पाठक, गुलशन ग्रोवर  रेटिंग *** प्यार बंदिश नहीं मानता। वह रंग, नस्ल, मजहब नहीं देखता। वह पूरब, पश्चिम नहीं देखता। लेकिन इन बातों के बीच प्यार शुरू होने से लेकर अंजाम तक पहुंचने के बीच कई बातें घटती हैं। निर्देशक अनुपम शर्मा की फिल्म अनइंडियन में ऑस्ट्रेलियाई जमीन पर प्यार की ऐसी ही मल्टी-कल्चरल कहानी है। जिसमें एक भारतीय सिंगल मदर, मीरा (तनिष्ठा चटर्जी) पर ऑस्ट्रेलियन इंग्लिश पढ़ाने वाले गोरे विल (ब्रेट ली) का दिल आ जाता है। इस प्यार में सांस्कृतिक बाधाएं तो हैं परंतु इनसे भी पहले सिंगल मदर का ठोस इरादा कि उसके और बेटी के बीच कोई तीसरा नहीं आ सकता, विल के लिए कड़ी चुनौती है। वास्तव में अनइंडियन देखने की पहली जिज्ञासा ऑस्ट्रेलियाई क्रिकेटर ब्रेट ली बनते हैं। भारत में वह लोकप्रिय हैं। अतः समझा जा सकता है कि यह फिल्म उनके लिए बॉलीवुड के दरवाजे खोल सकती है। ब्रेट ली ने साबित किया है कि वह मैदान पर जितनी बढ़िया गेंदबाजी करते थे, उतना अच्छा परफॉरमेंस पर्दे पर भी दे सकते हैं। हालांकि कड़ी मेहनत कराने वाले भावुक दृश्य उनके हिस्से नहीं आए, इसके बावजूद उन्होंने अपने आप को हर सीन में शामिल किया और मौजूदगी दर्ज कराई। आप अनइंडियन को फिल्मी पारी में उनका पहला बढ़िया ओवर कह सकते हैं। इस फिल्म के भावुक मोर्चे को तनिष्ठा चटर्जी ने संभाला और अच्छे ढंग से निभाया है। जहां वह बेटी हैं, मां हैं और अंततः एक प्रेमिका भी।
इन दिनों फिर अभिषेक बच्चन और ऐश्वर्या राय के बीच झगड़े की खबरें आ रही हैं और इसकी वजह है उनकी बेटी आराध्या। चौंक गए ना?
पहले दिन ढीली रहने के बाद अनुष्का शर्मा की फिल्म 'फिल्लौरी' ने दूसरे दिन रफ्तार पकड़ी है। फिल्म ने अपने दूसरे दिन 5.20 करोड़ रुपये की कमाई की है।
अपने ट्विटर अकाउंट से धनुष, अनिरुद्ध और साऊथ के कई बड़े कलाकारों की आपत्तिजनक तस्वीरें और वीडियो पोस्ट करने को लेकर सुर्खियों में छाईं मशहूर सिंगर और टीवी होस्ट सुचित्रा कार्तिक ने अब धनुष और अनिरुद्ध पर आरोप लगाया है कि दोनों ने उन्हें ना सिर्फ ड्रग्स दिए बल्कि उनका यौन शोषण भी किया।
निर्माता-निर्देशक: राकेश ओमप्रकाश मेहरा -सितारे: हर्षवर्द्धन कपूर, सैयामी खेर, अनुज चौधरी, अंजली पाटिल रेटिंग *** राकेश ओम प्रकाश मेहरा की फिल्म में वे दोनों बातें हैं, जिनका जिक्र उन्होंने मिर्जिया के आने से पहले किया था। वादियां दूधिया कोहरे की। बहती नदियां सदियों की। मिर्जिया दो स्तरों पर चलती है। एक तो विशाल खूबसूरत पेंटिंगों के जैसे दूर-दूर तक फैले कैनवास पर और दूसरी कैमरे की आंख से पकड़ी गई लोहारों की भट्टी से उठती सुनहरी आग की लपटों पर। मेहरा ने अपने अंदाज में सिनेमा के बड़े फलक को पकड़ा है और इसमें उन्हें गुलजार जैसे लेखक का साथ मिला है। फिल्म की खूबसूरती आंखों को रिझाती है। सिनेमाई अंदाज-ए- बयां बीच ऑपेरा का लहजा भी लोच पैदा करता है। मिर्जिया के दो घंटे 10 मिनट उसके कैमरावर्क, भव्य फिल्मांकन और कहीं-कहीं छूने वाले गीत-संगीत के लिए याद रह जाते हैं। 
पिछले सात दिनों से बॉक्स ऑफिस इस साल की सबसे बड़ी टक्कर का गवाह बन रहा है। पिछले शुक्रवार(12 अगस्त) को अक्षय कुमार की रुस्तम और रितिक रोशन की मोहनजो दारो रिलीज हुई। दोनों की फिल्मों से बड़ी उम्मीद की जा रही थी, इसे दो सितारों की टक्कर की तरह भी देखा जा रहा है। अब जब दोनों फिल्मों ने अपना पहला हफ्ता पूरा कर लिया है, तो आंकड़ों से साफ है कि इस मुकाबले में बाजी अक्षय कुमार की रुस्तम के हाथ लगी है। पहले दिन से ही अक्षय कुमार रितिक रोशन पर भारी पड़ रहे हैं। पहले वीकएंड पर 'रुस्तम' ने 50 करोड़ की कमाई की, जबकि 'मोहनजो दारो' ने 30 करोड़ कमाए। 'मोहनजो दारो' गुरुवार की 4.24 करोड़ की कमाई के साथ 51.18 करोड़ पर पहुंच गई है। वहीं 'रुस्तम' ने गुरुवार को 8.62 करोड़ की कमाई की, इससे फिल्म की पहले हफ्ते में कमाई 90.90 करोड़ हो गई है। दुनियाभर में फिल्म की कमाई 148 करोड़ हो गई है। दूसरी तरफ 'मोहनजो दारो' की दुनियाभर में कमाई 93 करोड़ हो गई है। #MohenjoDaro Fri 8.87 cr, Sat 9.60 cr, Sun 12.08 cr, Mon 10.27 cr, Tue 3.16 cr, Wed 2.96 cr, Thu 4.24 cr. Total: ₹ 51.18 cr. India biz. — taran adarsh (@taran_adarsh) August 19, 2016
फिल्म 'हंपटी शर्मा की दुल्हनिया' से डेब्यू कर चुके टीवी के पॉपुलर एक्टर सिद्धार्थ शुक्ला इन दिनों काफी सुर्खियां बटोर रहे हैं। सिद्धार्थ की कोई नई फिल्म नहीं आने वाली है बल्कि वो अपने नखरों की वजह से चर्चा में हैं। इस बार सिद्धार्थ ने अपनी नखरेबाजी मीडिया को दिखाई है। दरअसल, सिद्धार्थ इन दिनों कलर्स चैनल के शो 'दिल से दिल तक' में नजर आ रहे हैं। जब से शो की शूटिंग शुरू हुई तब से वो इसके डायरेक्टर्स के सामने टैंट्रम दिखाते फिर रहे हैं। शूटिंग पर बिना बताए लेट आना या ना आना अब सिद्धार्थ के लिए छोटी बात हो गई है। पिछले दिनों सिद्धार्थ ने प्रोड्यूसर्स से कहा कि उनकी वैनिटी वैन को स्टार रश्मि देसाई की वैनिटी वैन से छोटी है इसलिए उन्हें भी बड़ी वैनिटी चाहिए। जब प्रोड्यूसर्स ने उन्हें वैनिटी नहीं दी तो उन्होंने शूटिंग पर आना ही बंद कर दिया। सिद्धार्थ को मनाने के लिए उन्हें नई वैनिटी दी गई।
फिल्ममेकर मधुर भंडारकर इस बार अपनी नई फिल्म 'इंदु सरकार' के साथ वापसी कर रहे हैं। भंडारकर ने फिल्म का फर्स्ट लुक रिलीज कर दिया है। मधुर भंडारकर ने अपने ट्विटर हैंडल पर फिल्म का फर्स्ट लुक जारी किया। तस्वीर को शेयर करते हुए उन्होंने लिखा, 'फर्स्ट लुक ऑफ इंदु सरकार, फिल्म में शानदार काम करने के लिए कीर्ति कुल्हारी का शुक्रिया।'  48 साल के फिल्ममेकर मधुर भंडारकर ने ये फिल्म 'पिंक' फेम कीर्ति कुल्हारी के साथ बनाई है। फिल्म 'पिंक' में भी कीर्ति के काम की काफी तारीफ हुई थी। फिल्म में फर्स्ट लुक में कीर्ति इंटेंस लुक देती नजर आ रही हैं। हाल ही में खबर आई थी कि इस फिल्म में नील नितिन मुकेश, संजय गांधी का किरदार निभा रहे हैं। यह फिल्म 1975 से 1977 के बीच के उन 21 महीनों की कहानी है जब इंदिरा गांधी प्रधानमंत्री थीं और उन्होंने देश में इमरजेंसी की घोषणा कर दी थी।  इस फिल्म में बप्पी लहरी और अनु मलिक पहली बार साथ मिलकर म्यूजिक दे रहे हैं। मीडिया रिपोर्ट्स के मुताबिक, यह फिल्म जून या जुलाई में रिलीज होगी। रिलीज की डेट अभी कंफर्म नहीं है।   
ईरानी फिल्म डायरेक्टर असगर फरहादी की फिल्म 'द सेल्समैन' को बेस्ट विदेशी फिल्म का ऑस्कर अवॉर्ड मिला है। फरहादी को दूसरी बार ऑस्‍कर से नवाजा गया है। इससे पहले उन्हें उनकी फिल्म 'अ सेपरेशन' के लिए भी ऑस्‍कर मिल चुका है। 
टीवी एक्टर प्रिंस नरूला और युविका चौधरी के अफेयर की चर्चा लंबे वक्त से चल रही है, लेकिन दोनों ने कभी भी इस पर कुछ भी खुलकर नहीं कहा। अब प्रिंस नरूला को लेकर युविका के मन में क्या है ये तो पता नहीं, लेकिन प्रिंस ने अपने दिल की बात बता दी है।
बिग बी के घर के पास सोमवार को एक बड़ा हादसा हो गया। अमिताभ बच्चन के घर प्रतीक्षा के बाहर पार्क कारों में भयानक आग लग गई। आग की लपटें दूर-दूर तक फैल रही थीं। इससे पहले आग प्रतीक्षा बंगले तक पहुंचती उस पर काबू पा लिया गया। 
बॉलीवुड इंडस्ट्री में उस समय खलबली मच गई जब खबर आई कि आलिया भट्ट और उनके पूरे परिवार को जान से मारने की धमकी मिली है। एक अनजान शख्स ने महेश भट्ट को कॉल कर पैसे मांगे और ना देने पर गोलियों से भून देने की धमकी दी। पुलिस ने धमकी देने वाले शख्स को लखनऊ से गिरफ्तार कर लिया है। इस शख्स ने अपना नाम बब्लू श्रीवास्तव बताया है। साथ ही आरोपी की तस्वीर भी सामने आई है। पुलिस ने बताया कि इस शख्स ने पैसों के लालच में ये धमकी दी थी। उसने महेश भट्ट से 50 लाख रुपए की मांग की थी।  
'एनएच 10' की सफलता के बाद दर्शकों को अनुष्का शर्मा की फिल्म 'फिल्लौरी' से उम्मीदें बढ़ गई थी। लेकिन 24 मार्च 2017 को रिलीज हुई इस फिल्म ने लोगों की उम्मीदों पर पानी फेर दिया है। बाक्स ऑफिस पर इस फिल्म के कलेक्शन की बात करें तो रिलीज के पहले दिन इस फिल्म ने 2-3 करोड़ की कमाई की। 
90 के दशक में फिल्म 'मोहरा' के गाने 'तू चीज बड़ी है मस्त मस्त' ने खूब धमाल मचाया था और अब इस गाने को नई धुन में पिरोकर फिर से पेश किया है। ये नया गाना फिल्म 'मशीन' का हिस्सा है जिसके जरिए निर्देशक मस्तान के बेटे मुस्तफा डेब्यू कर रहे हैं। इस गाने का पहला टीजर आउट हो गया है जिसे खूब पसंद किया जा रहा है। जहां ओरिजनल गाना अक्षय कुमार, रवीना टंडन और परेश रावल पर फिल्माया गया था वहीं इस गाने में मुस्तफा और कियारा आडवाणी थिरकते हुए नजर आ रहे हैं।
'बिग बॉस' सीजन 10 जीतने के बाद अब मनवीर गुर्जर एक और शो में दिखाई देंगे। मनवीर कलर्स चैनल के रियलिटी शो 'खतरों के खिलाड़ी' में हिस्सा ले रहे हैं। 'खतरों के खिलाड़ी' का 8वां सीजन स्पेन में शूट होगा।
अनुष्का शर्मा की दूसरी प्रोडक्शन 'फिल्लौरी' रिलीज के लिए तैयार है और वो इसके प्रमोशन में जी-जान से जुट गई हैं। जहां हाल ही में रिलीज हुए फिल्म के ट्रेलर और टाइटल ट्रैक को सभी ने पसंद किया तो वहीं इस फिल्म के दूसरे गाने 'नॉटी बिल्लो' का टीजर भी आ गया है जिसे खूब पसंद किया जा रहा है। टाइटल ट्रैक के बाद ये दूसरा गाना है जिसमें अनुष्का शर्मा और दिलजीत दोसांज की जबरदस्त केमेस्ट्री देखने को मिल रही है।
बॉलीवुड फिल्मकार करण जौहर को अपने नवजात बच्चों की देखभाल के लिए शायद काम से ब्रेक न लेना पड़े। दरअसल सरोगेसी के जरिए जुड़वां बच्चों के पिता बने करण जौहर को बच्चों की नैनी मिल गयी हैं। दरअसल फिल्म निर्देशक और कोरियोग्राफर फरहा खान ने दोनों बच्चों की नैनी बनने की पेशकश की है। वह कहती हैं कि करण के साथ इससे ज्यादा अच्छा नहीं हो सकता है। उन्होंने बताया कि करण के बच्चों के लिए वह कितनी खुश है। जब एक बार साजिद खान के शो पर गईं तो करण जौहर पर पूछे गए सवाल पर उन्होंने कहा कि वह चाहती हैं कि करण जल्द पिता बनें चाहे बच्चा गोद लेकर या सरोगेसी के जरिए और आज ये खबर सुनकर बहुत खुश हूं। यही नहीं ट्विटर पर इस खबर पर ट्वीट करने वालों में भी फरहा आगे थीं उन्होंने लिखा 'खुश हूं की तुमने सलाह मानी'।
प्रकाश झा की फिल्म 'लिपस्टिक अंडर माई बुर्का' जहां भारत में सेंसर बोर्ड का गुस्सा झेल रही है वहीं ये फिल्म अंतर्राष्ट्रीय स्तर पर पुरस्कार बटोरने में लगी हुई है।
बिग बॉस 10 के विनर मनवीर गुर्जर अक्सर मुंबई के किसी ना किसी पब में पार्टी करते दिख जाते हैं। अभी तक वो बिग बॉस कंटेस्टेंट नितिभा कौल के साथ पार्टी करते और समय बिताते दिख रहे थे लेकिन अब उन्होंने पार्टनर बदल लिया है। मीडिया रिपोर्ट्स के मुताबिक, नितिभा उनकी गर्लफ्रेंड हैं। लेकिन हाल ही में जो लड़की उनके साथ पार्टी करती दिखी उससे हर कोई हैरान है। शुक्रवार को मनवीर सुबह 5 बजे तक एक कैफे में पार्टी करते रहे। इस दौरान उनके साथ जो लड़की थी वो और काई नहीं बल्कि युवराज सिंह की भाभी आकांक्षा शर्मा थीं। यानी युवराज के छोटे भाई जोरावर सिंह की एक्स वाइफ। हालांकि अब जोरावर और आकांक्षा का तलाक हो चुका है।
रजनीकांत को क्यों फिल्मों का भगवान कहा जाता है, ये उन्होंने एक बार फिर साबित किया है। इस हफ्ते रिलीज हुई रजनीकांत की 'कबाली' का जादू रिलीज होने से पहले से ही दर्शकों पर छाया हुआ है। दक्षिण भारत में कुछ ऑफिसों में शुक्रवार की छुट्टी कर दी गई थी। दुनियाभर मे रजनीकांत के प्रशंसक आधी रात से टिकटों के लिए सिनेमाघरों पर लाइन लगा रहे हैं। इसको देखते हुए फिल्म से तगड़ी कमाई की उम्मीद की जा रही थी। फिल्म उम्मीदों पर खरी भी उतर रही है। पहले दिन ही फिल्म ने भारतीय बॉक्स ऑफिस पर 48 करोड़ रुपये से शुरूआत की। पहले दिन का जादू फिल्म ने दूसरे (शनिवार) और तीसरे दिन (इतवार) को भी शानदार कमाई का सिलसिला जारी रखा। फिल्म ने पहले तीन दिन में ही 200 करोड़ की कमाई को छू लिया है। इंटरनेशनल बिजनेस टाइम्स के अनुसार, फिल्म ने भारतीय बॉक्स ऑफिस पर 123 करोड़ और भारत के बाहर 87 करोड़ की कमाई की है। इस तरह फिल्म की कमाई 210 करोड़ हो घई हैं।
निर्माता: सिद्धार्थ रॉय कपूर/सुनीता गोवारिकर निर्देशक: आशुतोष गोवारिकर सितारे: ऋतिक रोशन, पूजा हेगड़े, कबीर बेदी, अरुणोदय सिंह, नितीश भारद्वाज रेटिंग ** मोहेंजो दारो के रूप में फिर ऐसा उदाहरण हमारे सामने है जो बताता है कि फिल्म सिर्फ पैसों से नहीं बनती। अकूत धन, उच्च तकनीक, मंजे हुए अभिनेता हों मगर कथा/पटकथा लचर रहे तो कुल जमा पानी फिर जाता है। आशुतोष गोवारिकर ने फिल्म के निर्देशन के साथ लेखन विभाग भी संभाला लेकिन नाकाम रहे। आशुतोष यह बता पाने में असफल हैं कि वह अंततः क्या दिखाना चाहते हैं? इतिहास, प्रेम कहानी या नदी पर बांध बनाने से उपजने वाले संकट! वह सिंधु घाटी सभ्यता काल, उसके विकसित शहर मोहेंजो दारो में होने वाले करोबार को फिल्म में कला निर्देशकों की मदद से तो दिखा सके परंतु कहानी में उनका महत्व स्थापित करने तथा नायक-नायिका की प्रेम कथा में संतुलन नहीं बैठा सके। फिल्म थोड़ी-बहुत उन्हें ठीक लग सकती है जिनकी दिलचस्पी इतिहास दर्शन में है परंतु जो मनोरंजन की तलाश में जाएंगे वह निराश होंगे। मोहेंजो दारो की सबसे बड़ी समस्या इसका लेखन है। न कहानी में नयापन है और न अंदाज-ए-बयां में। एक खलनायक, जो अत्याचारी शासक है। एक हीरोइन, जो पिता के वचन से बंधी होने के कारण खलनायक के बेटे से ब्याही जानी है। एक हीरो, जो बाहर से आया है और जनता तथा हीरोइन का उद्धार करेगा। टकथा पूरी तरह हीरो केंद्रित और ईसा पूर्व इतिहास की सभ्यता के बारे में सीमित सूचना देती है। ऐसे दौर में जहां लोग औसत सूती किस्म के हाथ से सिले कपड़े पहनते हैं, फिल्म की नायिका रेशमी डिजाइनर ड्रेस में अवतार लेती है। उसकी लकदक पोशाक क्लीवेज और नाभि को विशेष रूप से उजागर किए रहती है।
अक्षय कुमार बॉलीवुड के सबसे फिट एक्टर कहे जाते हैं। वो कराटे में ब्लैक बेल्ट भी हैं। लेकिन इसके बावजूद उन्हें किसी ने ऐसी पटखनी दी है जिसे वो हमेशा याद रखेंगे।
ऐसी खबरें आ रहीं थीं कि दीपिका पादुकोण को सुपरस्टार रजनीकांत की आने वाली फिल्म के लिए अप्रोच किया गया है। लेकिन फिल्म के डॉयरेक्टर पा रंजीत ने इन बातों को झूठ करार दिया है।
2015 में आई फिल्म बाहुबली ने कमाई के सारे रिकॉर्ड तोड़ दिए थे। फिल्म का बॉक्स ऑफिस कलेक्शन लगभग 700 करोड़ का था। लेकिन इसके बावजूद फिल्म के निर्माताओं का कहना है कि उन्हें फिल्म से कोई कमाई नहीं हुई। क्या वाकई ऐसा हो सकता है?
बॉलीवुड एक्ट्रेस अनुष्का शर्मा अपने लेटेस्ट फोटो शूट से धमाल मचा रही हैं। Vogue मैगजीन के कवर पेज के लिए अनुष्का शर्मा ने फोटो खिंचवाया है। वह Vogue की मार्च में प्रकाशित होने वाले अंक में नजर आएंगी। अपनी लेटेस्ट तस्वीर को अनुष्का ने सोशल मीडिया पर शेयर किया है। इस तस्वीर में अनुष्का कुर्सी पर कामुक अंदाज में बैठी नजर आ रही हैं। अपने बोल्ड अंदाज के लिए जाने जानी वाली अनुष्का के लिए लिखा गया‌ है कि 'अनुष्का शर्मा इज नॉट अफ्रेड ऑफ एफ-वर्ड '। अनुष्का अपनी आगामी फिल्म फिल्लौरी को प्रोमोट करने में लगी हैं। इस फिल्म में उनके साथ पंजाबी पॉप स्टार और एक्टर दलजीत दोसांज नजर आएंगे। She is just so cool!  #weshouldallbefeminists @anushkasharma in @dior.  #marchcovergirl   https://t.co/58PhqayGeX pic.twitter.com/qjDIfft3Dj— Anaita  Adajania (@Anaita_Adajania) February 25, 2017
विशाल भारद्वाज की फिल्म रंगून पिछले शुक्रवार को रिलीज हुई थी। फिल्म में कंगना रनौत, शाहिद कपूर और सैफ अली खान ने दमदार एक्टिंग की है। इसके बावजूद फिल्म बॉक्स ऑफिस पर कुछ खास कमाल नहीं दिखा पाई। इसके साथ ही एक और बुरी खबर आई है।
रियलिटी शो द वॉइस ऑफ इंडिया का कल ग्रांड फिनाले हुआ। दिल्ली के रहने वाले फरहान सबीर ने ये कॉम्पटीशन जीतकर द वॉइस ऑफ इंडिया की ट्रॉफी अपने नाम की। शो में नीति मोहन, सलीम मर्चेंट, शान और बेन्नी दयाल इसके कोच थे। ग्रांड फिनाले में चार कंटेस्टेंट नियम कानुंगो (टीम नीति), परखजीत सिंह (टीम शान), फरहान सबीर (टीम शान) और रसिका बोरकर (टीम बेन्नी) के बीच कड़ा मुकाबला हुआ। विजेता घोषित होने के बाद फरहान ने कहा, 'मैं इस समय बिल्कुल निशब्द हूं और विजेता बनने का अहसास मुझे डुबो रहा है। मैं इस पल को संजो कर रखूंगा और म्यूजिक इंडस्ट्री में अपनी जगह पाने के लिए खूब मेहनत करूंगा। मैं शान सर को धन्यवाद कहना चाहता हूं जो इस सफर में मेरे लिए एक मेंटर से ज्यादा रहे हैं। इसके साथ ही मैं दर्शकों का आभारी हूं जिन्होंने मुझमें और मेरे टैलेंट पर विश्वास किया।' दिल्ली के रहने वाले फरहान क्लासिकल सिंगिग और तबला से काफी प्रभावित हुए। जब उनके पिता को ब्रेन ट्यूमर हुआ तो उन्होंने 19 साल की उम्र में पढ़ाई छोड़ दी और परिवार को आर्थिक मदद देने के लिए एक कैफे में काम करने लगे। सबीर को एंड टीवी की तरफ से 25 लाख का चेक मिला है और एक गाड़ी भी दी गई है। फरहान के कोच शान ने उनकी द वॉइस ऑफ इंडिया के साथ यात्रा के बारे में कहा कि यह काफी असाधारण थी। शान ने कहा, 'द वॉइस ऑफ इंडिया के इस सफर ने काफी कुछ सिखाया। मैं अपने साथ ढेर सारी यादों को लेकर जा रहा हूं जो हमेशा मेरे लिए खजाने की तरह रहेंगी। शो के ग्रैंड फिनाले पर लेजेंड्री गायिका आशा भोसले और एक्ट्रेस अनुष्का शर्मा मौजूद थीं। सुनें फरहान सबीर का गाना-
इस शुक्रवार को रिलीज हुई 'ढिशूम' की कमाई में मंगलवार को लगातार दूसरे दिन गिरावट देखी गई। शुक्रवार को अपने पहले दिन दमदार कमाई करने वाली ढिशूम की कमाई में पहले तीन दिन तक तगड़ी बढ़ोतरी हुई लेकिन सोमवार से स्थिति एकदम से बदल गई। शुक्रवार को फिल्म ने 11.05 करोड़, शनिवार को 12.02 करोड़ और इतवार को 14.25 करोड़ की कमाई की। पहले तीन दिन के बाद फिल्म धड़ाम से गिर जाएगी ये फिल्म के हीरो जॉन और वरुण ने भी नहीं सोचा होगा। इतवार को 14.25 करोड़ की कमाई करने वाली ढिशूम ने सोमवार को सिर्फ 4.85 करोड़ कमाए। मंगलवार को फिल्म की कमाई और कम हो गई। फिल्म ने मंगलवार को 4.30 करोड़ की कमाई की। फिल्म की भारतीय बॉक्स ऑफिस पर कमाई 46.67 करोड़ हो गई है। दुनियाभर में हुई कमाई मिलाकर फिल्म पहले पांच दिन में 79 करोड़ का आंकड़ा पार कर गई है। जॉन अब्राहम और वरुण धवन की मुख्य भूमिका वाली इस फिल्म से अब फिल्मी पंडित किसी बड़ी कमाई की उम्मीद नहीं कर रहे हैं। #Dishoom Fri 11.05 cr, Sat 12.02 cr, Sun 14.25 cr, Mon 4.85 cr, Tue 4.30 cr. Total: ₹ 46.47 cr. India biz.— taran adarsh (@taran_adarsh) August 3, 2016
पिछले महीने ईद पर रिलीज हुई सलमान खान की 'सुल्तान' के नाम एक और रिकॉर्ड जुड़ गया है। सुल्तान की भारतीय बॉक्स ऑफिस पर कमाई 300 करोड़ पार कर गई है। सुल्तान ने अपनी रिलीज के पहले दिन से ही कमाई के रिकॉर्ड बनाने शुरू कर दिए थे। फिल्म ने ना सिर्फ भारत बल्कि दुनियाभर में तगड़ी कमाई की है। फिल्म ने भारत में 275 करोड़ का आंकड़ा तो तेजी से छुआ लेकिन इसके बाद कमाई धीमी पड़ गई। 290 करोड़ के आंकड़े को पार करने के बाद तो 'सुल्तान' की कमाई जैसे ठहर ही गई, कुछ फिल्मी पंडितों के अनुसार ऐसा फिल्म के निर्माता जान-बूझकर कर रहे थे। 300 करोड़ का आंकड़ा छूने के बाद फिल्म की कमाई में सलमान का हिस्सा बढ़ गया है, इसलिए निर्माता फिल्म को 300 से पहले ही रोक देना चाहते थे। आखिर फिल्म ने सोमवार(9 अगस्त) को 16 लाख की कमाई के साथ 300 करोड़ का आंकड़ा पार कर लिया। #Sultan crosses ₹ 300 cr... [Week 5] Fri 24 lacs, Sat 49 lacs, Sun 78 lacs, Mon 16 lacs, Tue 16 lacs. Total: ₹ 300.06 cr. India biz. ATBB.— taran adarsh (@taran_adarsh) August 10, 2016 #Sultan ₹ 300 cr posters... #SalmanKhan #AnushkaSharma #YRF pic.twitter.com/DxD7iNpluv— taran adarsh (@taran_adarsh) August 10, 2016
'कॉफी विद करण' में कंगना रनौत ने करण जौहर पर फिल्म इंडस्ट्री में भाई-भतीजावाद (नेपोटिज्म) करने का आरोप लगाया था। तब करण जौहर ने चुप्पी साध ली थी लेकिन बाद में कई जगह उन्होंने कंगना पर निशाना साधा था। अब करण का ही एक पुराना इंटरव्यू वायरल हो रहा है जिसमें वो कंगना के बोल बोलते नजर आ रहे हैं। यह वीडियो अनुपमा चोपड़ा के शो का है जो 2014 में आया था। शो में उनके साथ दीपिका पादुकोण और टिस्का चोपड़ा भी हैं।
चेतन भगत के उपन्यास 'फाइव प्वाइंट समवन' पर बेस्ड रही फिल्म '3 इडियट्स' ‌बहुत बड़ी हिट साबित हुयी थी। इस फिल्म ने दो सौ करोड़ से अधिक का कारोबार किया था। अब चेतन भगत के एक अन्य उपन्यास 'थ्री मिस्टेक ऑफ माई लाइफ' पर एक और फिल्म 'काई पो चे' बन रही है। यह फिल्म 22 फरवरी को रिलीज होगी।   अपनी उपन्यास पर बन रही इस फिल्म पर चेतन भगत ने कहा कि वह 'काई पो चे' की तुलना '3 इडियट्स' से नहीं करना चाहते। दोनों अलग-अलग तरह की फिल्में हैं। जिस तरह से दो उपन्यास अलग-अलग हैं वैसे ही यह दोनों  फिल्में भी अलग-अलग हैं। इनकी तुलना करना ठीक नहीं होगा। चेतन भगत ने कहा कि, 'काई पो चे' प्रदर्शित होने वाली है और मैं बस इतना चाहता हूं कि जिस प्रकार लोगों ने '3 इडियट्स' को पसंद किया वैसे ही इसे भी पसंद करें। मैं बॉक्स ऑफिस के बारे में कुछ नहीं बोलूंगा क्योंकि मुझे इसके बारे में कुछ नहीं पता। अभिषेक कपूर निर्देशित 'काई पो चे' में नए चेहरे दिखाई देंगे। सुशांत सिंह राजपूत इस फिल्म से अपने करियर की शुरूआत कर रहे हैं जबकि अमित साध और राजकुमार यादव ने अब तक गिनती की फिल्में ही की हैं। अहमदाबाद के प्लॉट पर रची गई 'काई पो चे' तीन दोस्तों के सपनों, महत्वाकांक्षाओं तथा अपने लक्ष्य को समझने तक किए गए संघर्षो की कहानी है।
करण जौहर कुछ वक्त पहले जुड़वा बच्चों के पिता बने हैं। उनके बच्चे प्री-मैच्योर बोर्न हैं जिसके चलते दोनों अभी तक अस्पताल में ही हैं। उनकी डिलीवरी को लेकर करण जौहर ने एक भावुक मैसेज के जरिए अपना एक्सपीरियंस शेयर किया है।
इस शुक्रवार रिलीज हुई जॉन अब्राहम और वरुण धवन की फिल्म 'ढिशूम' ने जिस तरह से पहली तीन दिन उम्मीद जगाई, उसे वो चौथे दिन कायम नहीं रख सकी। 'ढिशूम' ने पहले दिन (शुक्रवार) को 11.05 करोड़, शनिवार को 12.02 करोड़, इतवार को 14.25 करोड़ की कमाई की। इस तरह से पहले वीकएंड पर ही फिल्म 37 करोड़ पार कर गई। पहले वीकएंड पर 37 करोड़ से ज्यादा कमाने से निर्माताओं के चेहरे खिले हुए थे लेकिन सोमवार को फिल्म की कमाई में तगड़ी गिरावाट दर्ज हुई। इतवार को 14.25 करोड़ कमाने वाली 'ढिशूम' सोमवार को सिर्फ 4.85 करोड़ की कमाई कर सकी। इस तरह अब पहले चार दिन में फिल्म की कमाई 42.17 करोड़ हो गई है। फिल्म की कमाई पर ट्रेड एनेलिस्ट तरण आदर्श का ट्वीट #Dishoom Fri 11.05 cr, Sat 12.02 cr, Sun 14.25 cr, Mon 4.85 cr. Total: ₹ 42.17 cr. India biz.— taran adarsh (@taran_adarsh) August 2, 2016
बॉलीवुड के महानायक अमिताभ बच्चन एक बार फिर बड़े ही धमाकेदार तरीके से बड़े पर्दे पर लौट रहे हैं। बिग बी इस बार कुछ अलग अंदाज में फिल्म 'सरकार 3' में नजर आने वाले हैं। 'सरकार 3' फिल्म का पहला पोस्टर जारी कर दिया गया है। इस पोस्टर में फिल्म में मौजूद सभी मुख्य किरदारों की झलक दिखाई गई है। राम गोपाल वर्मा निर्देशित 'सरकार 3' में अमिताभ बच्चन के साथ इस बार मनोज बाजपेयी, यामी गौतम, अमित साध और जैकी श्रॉफ मुख्य किरदारों में नजर आएंगे। 
अगर आप साइंस-फिक्शन फिल्मों के शौकीन हैं तो इस हफ्ते आ रही हॉलीवुड फिल्म 'पैसेंजर्स' आप के लिए बेहतरीन सौगात हो सकती है। फिल्म में जेनिफर लॉरेंस, क्रिस प्रैट, माइकल शीन, लॉरेंस फिशबॉर्न और एंडी गार्सिया मुख्य किरदारों में हैं।
कंगना रनौत की फिल्‍म 'रंगून' बॉक्स ऑफिस पर कुछ खास कमाल नहीं दिखा पाई। लेकिन वो अपनी बयानबाजी को लेकर जरूर चर्चा में बनी हुई हैं। उनकी बयानबाजी आलिया भट्ट को पसंद नहीं आई और उन्होंने कंगना को करारा जवाब दिया है। दरअसल, पिछले दिनों कंगना करण जौहर के टॉक शो 'कॉफी विद करण' में पहुंची थीं। यहां उन्होंने कहा था कि स्टार किड्स को उनकी पहली फिल्म परिवार की वजह से मिलती है। लेकिन इसके बाद लगातार फिल्में पाना संभव नहीं है। साथ ही कंगना ने ये भी कहा था, 'मैं किसी का नाम नहीं लेना चाहती लेकिन बहुत सारे उदाहरण हैं जिनमें फिल्मी परिवारों से जुड़े लड़के-लड़कियां फिल्मों में आएं और बिना कुछ पाए चले गए। लोग आपकी एक्टिंग देखना चाहते हैं और आप लोगों को मूर्ख नहीं बना सकते।' कंगना की ये बातें आलिया को काफी बुरी लगीं। जब आलिया से इस बारे में पूछा गया तो उन्होंने कहा, 'मैं जानती हूं कि लोग इंडस्ट्री में पहचान बनाने के लिए कितनी मेहनत करते हैं। लेकिन परिवारवाद की आलोचना करने को मैं ठीक नहीं मानती। मैंने भट्ट परिवार में अपने जन्म को प्लान नहीं किया था और आज मैं इसलिए सफल नहीं हूं क्योंकि मेरा परिवार प्रसिद्ध है।' आलिया आगे कहती हैं, 'मैंने बेहद मेहनत करके ये मुकाम पाया है और आप मुझसे ये छीन नहीं सकते।' बता दें कि कंगना ने इस बयानबाजी में किसी का नाम नहीं लिया था लेकिन आलिया ने इसे खुद पर ले लिया।
लंबे समय तक लोगों को गुदगुदाने वाला मशहूर कॉमेडी शो 'साराभाई वर्सेस साराभाई' फिर से लौट रहा है। लेकिन इस बार इसका अंदाज बिल्कुल जुदा है। इस बार 'साराभाई वर्सेस साराभाई' एक वेब सीरीज के रूप में दर्शकों का मनोरंजन करेगा। शो के प्रोड्यूसर ने इसकी जानकारी देते हुए कहा कि शूटिंग अप्रैल तक चलेगी।
द कपिल शर्मा शो में जज की भूमिका निभाने वाले पूर्व क्रिकेटर नवजोत सिंह सिद्धू अब छोटे परदे पर नई पारी शुरू करने वाले हैं। मीडिया रिपोर्ट्स के मुताबिक, अब सिद्धू डेली सोप में लीड रोल करते नजर आएंगे।  अपने मुहावरों और शायरी से लोगों का दिल जीतने वाले सिद्धू अपने नए टीवी शो में पुरुषों की समस्याओं को उजागर करेंगे। इस शो की पूरी कहानी एक पंजाबी प‌रिवार के इर्द-गिर्द घूमती नजर आएगी। इस शो के परिवार के मर्द औरतों की सोच को लेकर भ्रमित रहते हैं। इसके चलते कई ऐसे हालात पैदा होते हैं, जो दर्शकों को खूब हंसाएंगे। खबरों की मानें तो इस टीवी शो में नवजोत सिंह सिद्धू का अहम किरदार होगा। इससे पहले सिद्धू बिग बॉस में भी नजर आ चुके हैं। साथ ही साल 2006 में आए टीवी सोप 'क्या होगा निम्मो का' में भगवान का रोल भी कर चुके हैं। ये उनका दूसरा डेली सोप होगा। साथ ही सिद्धू कई कॉमेडी शो को भी जज कर चुके हैं। 
इस शुक्रवार रिलीज हुई 'रुस्तम' और 'मोहनजो दारो' ने बॉक्स ऑफिस पर चार दिन पूरे कर लिए हैं। इन दोनों फिल्मों की टक्कर पर लंबे समय से फिल्मी पंडितों की निगाहें थी। अक्षय और रितिक के मुकाबले में कौन जीतता है, सब ये जानना चाहते हैं। शुक्रवार से ही अक्षय कुमार की 'रुस्तम' रितिक की 'मोहन जोदारो' पर भारी पड़ रही है। शुक्रवार को 'मोहनजो दारो' ने 8.87 करोड़ जबकि 'रुस्तम' ने 14.11 करोड़ की कमाई की। पहले वीकएंड पर भी रुस्तम भारी पड़ी। पहले तीन दिन में मोहनजो दारो ने 30.54 करोड़ जबकि रुस्तम ने 50.42 करोड़ की कमाई की। सोमवार को भी यही सिलसिली जारी रहा। रुस्तम ने सोमवार को 17.75 करोड़ की कमाई की। इस तरह फिल्म की कुल कमाई अब 67.5 करोड़ पर पहुंच गई है। वहीं दुनियाभर में फिल्म की कुल कमाई 115 करोड़ को पार कर गई है। 'रुस्तम' इस साल पहले तीन दिन में सबसे ज्यादा कमाने वाली फिल्मों में चौथे नंबर पर है। मोहनजो दारो ने सोमवार को 10.36 करोड़ की कमाई की है, फिल्म की भारतीय बॉक्स ऑफिस पर कमाई 40.90 करोड़ हो गई है। वहीं दुनियाभर में फिल्म ने 73 करोड़ के आंकड़े को छू लिया है। ट्रेड एनेलिस्ट तरण आदर्श का ट्वीट #MohenjoDaro Fri 8.87 cr, Sat 9.60 cr, Sun 12.07 cr, Mon 10.36 cr. Total: ₹ 40.90 cr. India biz.— taran adarsh (@taran_adarsh) August 16, 2016
रिलीज होने से पूर्व ही बॉलीवुड की चर्चित फिल्म ‘जिला गाजियाबाद’ पर संकट के बादल छा गए हैं। सामाजिक संस्था ‘रसम’ के राष्ट्रीय संयोजक संदीप त्यागी ने अपने अधिवक्ता दीपचंद चावरिया और अनिल कश्यप के माध्यम से फिल्म का नाम बदलने को कोर्ट में अर्जी दी है। सोमवार को इस अर्जी पर बहस होनी है। अधिवक्ता दीपचंद चावरिया का कहना है कि गाजियाबाद जिला प्रदेश को सबसे ज्यादा राजस्व देने वाला जिला है। आजादी की पहली लड़ाई भी गाजियाबाद में ही लड़ी गई। इस जिले के कई गांव के लोगों ने आजादी के लिए अपना बलिदान दिया है। जबकि भरत शाह और विनोद बच्चन ने जिला गाजियाबाद नामक जो फिल्म बनाई है, उसमें गाजियाबाद की छवि को धूमिल किया है। उन्होंने गाजियाबाद को एक आपराधिक शहर दर्शाया है। अर्जी में निर्माता-निर्देशक के अलावा अभिनेता अरशद वारसी, संजय दत्त और विवेक ओबेराय के खिलाफ भी कार्यवाही किए जाने की मांग की गई है। ‌यह फिल्म 22 फरवरी को रिलीज हो रही है।
जबसे सुष्मिता सेन इंस्टाग्राम पर आई हैं, तब से वो रोज अपने फैंस के लिए कुछ ना कुछ पोस्ट डालती रहती हैं। पूर्व मिस यूनिवर्स ने अपने इंस्टाग्राम पर एक वीडियो डाला है जिसमें वो अपनी छोटी बेटी अलिसाह के साथ बड़ा ही क्यूट डांस करती नजर आ रही हैं।
पिछले कुछ समय से बॉक्स ऑफिस से निर्माताओं के लिए लगातार अच्छी खबरें आ रही हैं। इसकी वजह सलमान और रजनीकांत की फिल्में हैं। पहले सलमान खान की सुल्तान और इस फिर रजनी की कबाली ने तगड़ी कमाई की है। इस शुक्रवार रिलीज हुई 'कबाली' ने पहले तीन दिन में ही कई नए रिकॉर्ड बना डाले। कबाली ने पहले तीन दिन में 210 करोड़ की कमाई की। पहले तीन दिन तक तगड़ी कमाई करने के बाद फिल्म को सोमवार को झटका लगा है। फिल्म ने सोमवार को 15 करोड़ की कमाई की है। रविवार कर भारतीय बॉक्स ऑफिस पर 123 करोड़ कमाने वाली 'कबाली' ने सोमवार को 15 करोड़ की कमाई के साथ 137 करोड़ का आंकड़ा छू लिया है। विश्वभर में फिल्म की कमाई 235 करोड़ के आंकड़े को छू चुकी है।
जहां कपूर खानदान का लगभग हर चिराग आज फिल्म इंडस्ट्री में अपनी चमक बिखेर रहा है वहीं इसी खानदान की एक बेटी ऐसी है जिसने लीक से हटकर करियर चुना और अपनी पहचान बनाई। ये हैं शशि कपूर की बेटी संजना कपूर।
करण जौहर ने जैसे ही अनाउंस किया कि सरोगेसी के जरिए वो दो जुड़वां बच्चों के पिता बन गए हैं, वैसे ही ये खबर सोशल मीडिया पर आग की तरह फैल गई और शुभकामनाओं का दौर शुरु हो गया। सभी करण के बच्चों की झलक पाने के लिए बेताब हो गए। अब ये झलक कब देखने को मिलेगी ये तो पता नहीं लेकिन इन दिनों सोशल मीडिया पर दो बच्चों की तस्वीर वायरल हो रही है।
कंगना रनौत सिर्फ फिल्मों में ही नहीं, असल जिंदगी में भी क्वीन हैं। उन्होंने हाल ही में अपना 30वां जन्मदिन मनाया। इस दिन कंगना ने खुद को काफी महंगा गिफ्ट दिया है।
ब्रिटिश के पॉपुलर पॉप सिंगर जॉर्ज माइकल का ऑक्सफोर्डशायर स्थित उनके घर में निधन हो गया। जॉर्ज 53 साल के थे। ये जानकारी जॉर्ज के पीआर ने दी। उन्होंने कहा, 'हमें इस बात की पुष्टि करते हुए काफी दुख हो रहा है कि हमारे प्यारे बेटे, भाई और दोस्त जॉर्ज माइकल का क्रिसमस के दिन निधन हो गया।'
हाल ही में कॉमेडियन कपिल शर्मा और सुनील ग्रोवर की फ्लाइट में लड़ाई की खबरें सामने आईं। मामला ऐसा गर्माया कि सुनील ग्रोवर के 'द कपिल शर्मा शो' छोड़ने की बात चलने लगी। हालांकि अभी तक सुनील ने शो छोड़ा नहीं है लेकिन कयास लगाए जा रहे हैं कि अगर जल्द मामला ना सुलझा तो वो शो छोड़ सकते हैं।
निर्माता: अरुणा भाटिया-नितिन केनी निर्देशक: टीनू सुरेश देसाई सितारे: अक्षय कुमार, इलियाना डिक्रूज, अर्जुन बाजवा, ईशा गुप्ता रेटिंग *** थोड़-सी बेवफाई और थोड़ी-सी देशभक्ति। दोनों को मिला कर जो एंटरटेनमेंट बना है, उसी का नाम है रुस्तम। 1959 के चर्चित नानावटी कांड पर आधारित यह कहानी कहने को सच्ची है, मगर अंदाज-ए-बयां फिल्मी है। आप अक्षय कुमार को गंभीर, देशभक्त और वर्दी वाले रोल देखने के इच्छुक हैं तो फिल्म आपके लिए है। हा, एक्शन का अभाव जरूर थोड़ा खटकेगा। लेकिन अदालत में रचे कुछ चुटीले दृश्य मनोरंजन की भरपाई कर देंगे। फिल्म इस इमोशनल सूत्र को पकड़ कर चलती है कि जब वर्दी वाला नायक देश की रक्षा के लिए जल-थल या आकाश की सीमा पर तैनात है तो उसकी पत्नी को बरगलाना, गलत राह धकेलना अपराध है। नायक कहता है कि इसके लिए मौत की सजा जायज है। फिल्म नौसेना के एक पोत पर तैनात अफसर रुस्तम पावरी (अक्षय कुमार) की है, जो एक आदेश के बाद अचानक तय तारीख से पहले लौट आता है। वह पाता है कि पत्नी सिंथिया (इलियाना डिक्रूज) घर पर नहीं है। उसके दोस्त विक्रम मखीजा (अर्जुन बाजवा) के घर गई है। रुस्तम पहुंचता है और कार से बैठे हुए दोनों को बालकनी में अंतरंग देखता है। रस्तम लौट आता है। पत्नी सुबह लौटती है और पति को अचानक पाकर घबरा जाती है। पति उसे बेवफाई के सुबूत खत दिखाते हुए निकल जाता है और कुछ ही मिनटों में आप पाते हैं कि विक्रम के घर जाकर रुस्तम ने उसके सीने में तीन गोलियां दाग दीं। वो तीन गोलियां, जिन्होंने देश को हिला दिया। विक्रम को सजा देकर रुस्तम पुलिस के सामने आत्मसमर्पण करता है। इसके बाद जांच और अदालत की लंबी कार्रवाई। रुस्तम बरी होगा या उसे सजा मिलेगी?
करण जौहर जुड़वां बच्चों के पिता बनने के बाद काफी खुश हैं। उन्हें लगातार बॉलीवुड सेलेब्रिटीज की बधाइयां मिल रही हैं। लेकिन इसी बीच एक बुरी खबर भी सामने आई है। खबर ये है कि करण जौहर के दोनों बच्चे रूही और यश प्रीमेच्‍याेर हैं। इसके चलते दोनों को अभी भी दो हफ्ते तक अस्पताल में डॉक्टर्स की निगरानी में रहना होगा। दोनों का जन्म 7 फरवरी को मुंबई के मसरानी अस्पताल में हुआ था। करीब एक महीने से दोनों बच्चे अस्पताल में ही पल रहे हैं। बच्चों के प्रीमेच्योर होने से एक सवाल खड़ा होता है। वो ये कि क्या करण को पिता बनने की इतनी जल्दी थी बच्चों की प्रीमेच्योर डिलीवरी करवा दी। बता दें कि करण ने जब बच्चों का रजिस्ट्रेशन करवाया तो उनके पिता बनने की खबर मीडिया में आ गई। इसके बाद करण ने खुद ट्विटर के जरिए अपनी खुशी जाहिर की। हाल ही में करण के बेस्ट फ्रेंड शाहरुख खान ने भी उन्हें पिता बनने पर बधाई दी है। शाहरुख ने हाल ही में मिजवान समर 2017 में रैंप वॉक किया। इस ईवेंट में उन्होंने करण को बधाई देते हुए कहा कि उनके लिए ये बहुत खास लम्हा है। मैं भी इसी तरह एक बच्चे का पिता बन चुका हूं इसलिए मुझे उनकी खुशी का अहसास है। करण जौहर पिछले एक साल से सिंगल पैरेंट बनने की तैयारी कर रहे थे। ये बात उन्होंने अपनी बायोग्राफी 'द अनसूटेबल ब्वॉय' मे भी बताई थी। इससे पहले आलिया भट्ट, वरुण धवन, फराह खान और अर्जुन रामपाल ने उन्हें ट्वीट कर बधाई दी थी। आलिया ने तो ये भी कह दिया कि उनके छोटे भाई-बहन आ गए हैं।   
स्वरा भास्कर की फिल्म 'अनारकली ऑफ आरा' का हाल ही में ट्रेलर रिलीज हुआ जिसे खूब पसंद किया गया। हालांकि इसके कुछ सीन्स पर सेंसर बोर्ड को आपत्ति थी जिन्हें हटाने के लिए भी पूछा गया। फिल्म की टीम इन सीन्स को हटाने के लिए तैयारी कर ही रही थी लेकिन ये अब लीक कर दिए गये हैं जो यूट्यूब पर खूब वायरल हो रहे हैं।
इस साल जो बड़ी फिल्में रिलीज हो रही हैं उनमें रजनीकांत और अक्षय कुमार स्टारर फिल्म 2.0 का नाम भी शुमार है। शंकर द्वारा निर्देशित इस फिल्म में जहां रजनीकांत 5 रोल निभाते नजर आएंगे तो वहीं अक्षय इसमें 12 अलग-अलग लुक में दिखेंगे। रजनीकांत इस फिल्म में साइंटिस्ट, रोबोट, विलेन और दो बौनों के रोल में नजर आएंगे। तो वहीं अक्षय के किरदारों के बारे में कुछ बताया नहीं गया है लेकिन अगर सूत्रों की मानें तो इसमें उनके ज्यादातर रोल विलेन के होंगे। ये फिल्म तमिल, हिंदी और तेलुगु भाषाओं में भी रिलीज की जाएगी।  सूत्रों की मानें तो इस फिल्म की प्राइवेट चैनल जी नेटवर्क के साथ डील हो चुकी है। जी ने इस फिल्म के तमिल, तेलुगु और हिंदी वर्जन के सैटेलाइट राइट्स भी खरीद लिए हैं। ये डील 110 करोड़ में तय हुई है।
रजनीकांत की 'कबाली' के लिए उनके प्रशंसकों की दीवानगी फिल्म रिलीज होने से भी पहले से है। रिलीज के बाद फिल्म की कमाई भी जबरदस्त रही है। इस शुक्रवार रिलीज हुई कबाली ने पहले दिन की 48 करोड़ की ओपनिंग की। इसके बाद भी लगातार फिल्म कमाई के रिकॉर्ड तोड़ रही है। रविवार तक भारतीय बॉक्स ऑफिस पर 123 करोड़ कमाने वाली 'कबाली' ने सोमवार को 15 करोड़ की कमाई के साथ 137 करोड़ का आंकड़ा छुआ। विश्वभर में फिल्म की कमाई सोमवार तक 230 करोड़ के आंकड़े को छू चुकी थी। फिल्म ने पांचवे दिन (मंगलवार) को भी अच्छी कमाई की है। फिल्म ने मंगलवार को 16 करोड़ की कमाई की है। जिससे फिल्म की कमाई अब 246 करोड़ पर जा पहुंची है। फिल्म के बुधवार को 250 करोड़ पार कर लेने की पूरी संभावना है। हालांकि कुछ ट्रेड एनेलिस्ट कह रहे हैं कि मंगलवार को ही फिल्म ने 250 करोड़ का आंकड़ा छू लिया है।
शिल्पा शेट्टी के पति राज कुंद्रा ने अपने इंस्टाग्राम पर उनका एक वीडियो शेयर किया है जो काफी वायरल हो रहा है। शिल्पा शेट्टी इसमें भांग के नशे और रंगों में सराबोर दिख रही हैं।
'हिटलर दीदी' और 'मिले जब हम तुम' जैसे पॉपुलर टीवी शोज कर चुकीं हीरोइन रति पांडे फिर से टीवी पर वापसी कर रही हैं और उनकी वापसी को लेकर फैंस खूब उत्साहित हैं।
ट्विंकल खन्ना ने फिलहाल फिल्मों से दूरी बना ली है। लेकिन उनकी फैन फॉलोइंग अक्षय कुमार से कम नहीं है। वो सोशल मीडिया के जरिए हमेशा चर्चा में बनी रहती हैं। अब सैलो ब्रांड लॉरियल प्रोफेशनल ने ट्विंकल को ब्रांड अंबेसेडर बनाया है। इसी के साथ ट्विंकल लॉरियल की पहली भारतीय ब्रांड अंबेसेडर बन गई हैं।  हाल ही में ट्विंकल ने सोशल मीडिया पर एक वीडियो शेयर किया था जिसमें वो अपने सिल्की और शायनी बालों से लॉरियल को प्रमोट करती नजर आ रही हैं। एक मार्च को गोवा में आयोजित लॉरियल प्रोफेशनल इंडियन हेयरड्रेसिंग अवार्डस के दौरान ट्विंकल खन्ना के नए ब्रांड एम्बेसेडर बनाए जाने की घोषणा की गई। इस मौके पर सौलो और हेयर ड्रेसिंग इंडस्ट्री की जानी-मानी हस्तियां मौजूद थीं। यहां ट्विंकल को कलर ट्रॉफी से नवाजा गया। लॉरियल प्रोफेशनल की जीएम सुजन वर्गीज ने बताया, “लॉरियल प्रोफेशनेल ब्रांड ने हमेशा इनोवेशन को महत्व दिया है और ट्रेंड में रहा है। हमारे लिए ट्विंकल खन्ना एक लाजवाब ब्रांड एम्बेसेडर होंगी। वे ग्लैमरस हैं। बहुमुखी प्रतिभा की धनी हैं और आज की महिलाओं के लिए प्रेरणा हैं। लॉरियल प्रोफेशनल के लिए खूबसूरती के इस सफर में ट्विंकल का पार्टनर होना बहुत खुशी की बात है।” इससे पहले ट्विंकल और अक्षय कुमार कॉफी विद करण में साथ नजर आए थे। दर्शकों के लिए यह एपिसोड काफी मजेदार था। यहां उन्होंने हर कंट्रोवर्सी पर खुलकर बात की थी। शो पर अक्षय और ट्विंकल की केमिस्ट्री शानदार थी।      Just as I was about to begin sprouting 50 shades of grey, I am rather glad I am sporting 50 shades of L'Oréal instead :) We're proud to announce the new face of L'Oreal Professionnel India - the on-trend, elegant and funny Twinkle Khanna! #iha @lorealprofindia A post shared by Twinkle Khanna (@twinklerkhanna) on Mar 1, 2017 at 8:07pm PST
सलमान खान की 'सुल्तान' ने बॉक्स ऑफिस से कई रिकॉर्ड तोड़ दिए हैं। फिल्म को रिलीज हुए हुए 21 दिन दिन हो गए हैं। फिल्म की दुनियाभर में कुल कमाई 558 करोड़ को पार कर गई है। फिल्म भारत की तीसरी सबसे ज्यादा कमाने वाली फिल्म बन गई है। भारत में फिल्म की कमाई 291.60 करोड़ हो गई है। इस हफ्ते फिल्म ने सोमवार को 1.30 करोड़ और मंगलवार को 1.25 करोड़ की कमाई की है। ऐसे में अब फिल्म से बहुत बड़ी कोई उम्मीद नहीं है। फिल्मी पंडितों की निगाहें इस बात पर हैं कि फिल्म भारतीय बॉक्स ऑफिस पर 300 करोड़ के आंकड़े को छू पाती है या नहीं। इरफान खान की 'मदारी' पर रजनीकांत का स्टारडम भारी पड़ रहा है। 'मदारी' के मुकाबले उसके साथ रिलीज हुई 'कबाली' को दर्शकों ने ज्यादा पसंद किया है। कबाली जहां पांच दिन में ही 250 करोड़ के आंकड़े पर पहुंच गई है, वहीं इरफान की 'मदारी' ने पांच दिन में 10.35 करोड़ की कमाई की है। ट्रेड एनेलिस्ट तरण आदर्श का ट्वीट #Sultan [Week 3] Fri 2.14 cr, Sat 3.81 cr, Sun 5.14 cr, Mon 1.30 cr, Tue 1.25 cr. Total: ₹ 291.60 cr. India biz. ATBB.— taran adarsh (@taran_adarsh) July 27, 2016
इस शुक्रवार को रितिक रोशन की 'मोहनजो दारो' रिलीज हुई है। रितिक रोशन करीब दो साल के बाद कोई फिल्म लेकर आए हैं। 'मोहनजो दारो' एक पीरियड फिल्म है, रितिक ने इसके लिए काफी मेहनत की है। आशुतोष गोवारिकर ने फिल्म का निर्देशन किया है, इसलिए भी फिल्म से बहुत उम्मीदें हैं। फिल्म को रिलीज हुए पांच दिन हो गए हैं। अभी तक इस फिल्म ने रितिक और निर्माताओं को निराश ही किया है। 'मोहनजो दारो' के साथ अक्षय कुमार की 'रुस्तम' भी रिलीज हुई है। दोनों ही फिल्मों को समीक्षकों की मिलीजुली प्रतिक्रिया मिली है। बात कमाई की जाए तो अक्षय से मुकाबले में रितिक बेहद पिछड़ गए हैं। रुस्तम ने पहले तीन दिन में ही 50 करोड़ की कमाई कर ली, पांच दिन में रुस्तम ने भारतीय बॉक्स ऑफिस पर 75.25 करोड़ की कमाई की है। वहीं दुनियाभर में फिल्म की कमाई 125 करोड़ के आंकड़े को पार कर गई है। बात रितिक रोशन की 'मोहनजो दारो' की जाए तो फिल्म पहले दिन से 'रुस्तम' के मुकाबले में पिछड़ रही है। पहले चार दिन तक तो फिल्म ठीक-ठाक कमाई कर रही थी। पहले चार दिन में फिल्म 41 करोड़ की कमाई करने में कामयाब रही, लेकिन मंगलवार को फिल्म की कमाई में काफी कमी आई। मंगलवार को फिल्म सिर्फ 3 करोड़ की कमाई ही कर सकी। भारतीय बॉक्स ऑफिस पर 'मोहनजो दारो' की कमाई 43.25 करोड़ है। जिस तरह से पांचवे दिन फिल्म की कमाई में गिरावट दर्ज हुई है उससे भारत में फिल्म के 50 करोड़ के आसपास ही ठहर जाने की बात फिल्मी पंडित कर रहे हैं। जिस तरह से रितिक ने इस फिल्म के लिए मेहनत की थी, उसे देखते हुए फिल्म के कलेक्शन से वो बिल्कुल खुश नहीं होंगे।
एक समय फिल्मों और चर्चाओं से बिल्कुल गायब हो गए विवेक ओबेराय एक बार फिर से चर्चाओं में हैं। 2013 का फरवरी महीना उनके लिए लकी साबित हो रहा है। इस महीने विवेक ओबेराय की दो फिल्में रिलीज हो रहीं हैं। यह दोनों फिल्में लगातार शुक्रवारों में हैं। विवेक ओबेराय फरवरी में पिता बने हैं। उनकी पत्नी प्रियंका ने एक बेटे को जन्म दिया है। अब विवेक ओबेराय को दूसरी खुशी मिलने जा रही हैं। उनकी दो फिल्में फरवरी में रिलीज हो रहीं हैं। विवेक के पूरे कॅरियर में यह पहला मौका है जब उनकी दो फिल्में एक ही महीने में रिलीज हो रहीं हों। 15 फरवरी को विवेक ओबेराय की फिल्म 'जयंताभाई की लवस्टोरी' रिलीज हो रही है। इस कॉमेडी फिल्म में विवेक ओबेराय एक ऐसे डॉन का किरदार निभाते नजर आएंगे जो एक लड़की के प्यार में पड़ गया होता है। इस लड़की का किरदार ‌नेहा धूपिया ने निभाया है। इसी फिल्म के साथ भट्ट कैंप की फिल्म 'मर्डर 3' रिलीज हो रही है। इस फिल्म के रिलीज होने के अगले ही शुक्रवार यानी कि 22 फरवरी को विवेक की ही एक और फिल्म 'जिला गाजियाबाद' रिलीज होगी। इस फिल्म में विवेक ओबेराय एक गुर्जर बने हुए हैं। यह फिल्म दो गुर्जरों समुदायों की आपस की लड़ाई की कहानी कहती है। इस फिल्म में विवेक ओबेराय के साथ अशरद वारसी, संजय दत्त और मिनिषा लांबा नजर आएंगी। विवेक ओबेराय की यह दोनों ही फिल्में अलग-अलग कैटेगरी की हैं।
गौरी खान सिर्फ शाहरुख खान की पत्नी ही नहीं, बल्कि प्रोडक्शन कंपनी रेड चिलीज का मालकिन और जानी-मानी इंटीरियर डिजाइनर भी हैं। कुछ वक्त पहले उन्होंने रणबीर कपूर का नया घर डिजाइन किया था, जिसे ना ही सिर्फ रणबीर बल्कि उनके पेरेंट्स ने भी काफी पसंद किया था।
अपनी आने वाली फिल्म 'पैड मैन' की शूटिंग से समय निकालकर अक्षय कुमार आजकल 'नाम शबाना' के प्रमोशन में व्यस्त हैं। इस दौरान उन्होंने महिलाओं को लेकर एक खुलासा किया है।
अभिषेक बच्चन और ऐश्वर्या राय को कल ही एक ऐसी खबर सुनने को मिली जिससे वो घबरा गए और बदहवास हालत में आधी रात को अस्पताल पहुंच गए। किसी को समझ नहीं आया कि क्या हुआ और कयासों का दौर शुरु हो गया।
इस शुक्रवार को अक्षय कुमार की 'रुस्तम' और रितिक रोशन की 'मोहनजो दारो' रिलीज हुई है। दो बड़े सितारों के बॉक्स ऑफिस पर इस  मुकाबले को साल की सबसे बड़ी टक्कर माना जा रहा है। दोनों ही फिल्मों से बड़ी कमाई की उम्मीद निर्माताओं को थी। दोनों ही फिल्मों ने अच्छी शुरुआत की है। पहले तीन दिन में अक्षय कुमार के सामने रितिक फीके रहे हैं। रितिक रोशन की 'मोहनजो दारो' ने पहले दिन (शुक्रवार) को 8.87 करोड़ की कमाई की, वहीं अक्षय की रुस्तम ने पहले दिन 14.11 करोड़ की कमाई की। पहले दिन से ही रुस्तम का जादू चला जो पहले तीनों दिन कायम है। पहले दिन के बाद दूसरे दिन भी अक्षय भारी रहे। शनिवार को मोहनजो दारो ने 9.60 करोड़ कमाए जबकि रुस्तम ने 16.43 करोड़ की कमाई की। तीसरे दिन, रविवार को रुस्तम 19.88 करोड़ की कमाई के साथ 50 करोड़ के आंकड़े को पार कर गई है। फिल्म ने पहले वीकएंड पर 50.42 करोड़ की कमाई की है। #Rustom Fri 14.11 cr, Sat 16.43 cr, Sun 19.88 cr. Total: ₹ 50.42 cr. India biz. TERRIFIC! — taran adarsh (@taran_adarsh) August 15, 2016 रुस्तम के पहले तीन दिन में 50.42 करोड़ के मुकाबले में मोहनजो दारो ने रविवार को 12.07 की कमाई के साथ पहले वीकएंड पर 30.54 की कमाई की है। मोहनजो दारो की कमाई पर ट्रेड एनेलिस्ट तरण आदर्श का ट्वीट #MohenjoDaro Fri 8.87 cr, Sat 9.60 cr, Sun 12.07 cr. Total: ₹ 30.54 cr. India biz. — taran adarsh (@taran_adarsh) August 15, 2016
सेंसर बोर्ड ने मलयाली फिल्म 'का बॉडीस्केप्स' को सर्टिफिकेट देने से मना कर दिया है। सेंसर बोर्ड का कहना है कि ये फिल्म लेस्बियन, बाइसेक्‍शुअल, ट्रांसजेंडर और महिलाओं से जुड़े संवेदनशील मुद्दों पर आधारित है। साथ ही इस फिल्म में हिंदू धर्म का मजाक बनाया गया है और महिलाओं को मास्टरबैट करते दिखाया गया है। वहीं दूसरी ओर ‌इस फिल्म के निर्देशक जयन चेरियन ने फिल्म को सर्टिफिकेट ना देने पर सेंसर बोर्ड के खिलाफ हाईकोर्ट में याचिका दायर की। इससे पहले भी चेरियन की फिल्म 'पपिलिओ बुद्धा' को सेंसर बोर्ड ने सर्टिफिकेट नहीं दिया था। इस बारे में चेरियन का कहना है कि हाईकोर्ट ने सेंसर बोर्ड से कहा था कि वो 30‌ दिन के अंदर फिल्म को सर्टिफिकेट दे। लेकिन सेंसर बोर्ड ने हाई कोर्ट की बात को अनसुना कर दिया और इसके खिलाफ एक अलग याचिक फाइल कर दी। इसके बाद दिसंबर 2016 में दो जज की टीम ने सेंसर बोर्ड की अर्जी को खारिज करते हुए फिल्म को 90 दिनों में सर्टिफिकेट देने का आदेश दिया था। लेकिन सेंसर बोर्ड ने इस आदेश का भी पालन नहीं किया।  सेंसर बोर्ड के चेयरपर्सन पहलाज निहलानी ने भी इस फिल्म को रिजेक्ट करते हुए सर्टिफिकेट नहीं दिया। चेरियन न्‍यूयॉर्क बेस्ट फिल्ममेकर हैं। इस केस को करीब एक साल हो चुका है। लेकिन फिल्म को अभी तक सर्टिफिकेट नहीं मिल पाया है।   फिल्म ‌'लिपस्टिक अंडर माई बुर्का' को सर्टिफिकेट ना देने के बाद ये दूसरा मामला सामने आया है। केरल में सेंसर बोर्ड की रीजनल ऑफिसर प्रतिभा ए ने इस मामले में निर्देशक चेरियन को एक लेटर भेजा था।  इस चिट्ठी में कहा गया था कि पूरी फिल्म में हिंदू धर्म का अपमान किया गया है। साथ ही इसमें अश्लीलता भी है। हिंदू देवी-देवताओं की गलत छवि दिखाई गई है। बता दें कि फिल्म के ‌एक सीन में हनुमान को सेक्‍शुअलिटी पर आधारित किताबें ले जाते दिखाया गया है। पूरी फिल्म में मानवीय संवेदनाओं पर चोट पहुचाई गई है।   
टीवी के पॉपुलर शो 'ये है मोहब्बतें' से पॉपुलर होने वाले विवेक दहिया इन दिनों अपनी मैरिड लाइफ एंज्वॉय कर रहे हैं। उन्होंने इसी सीरियल की लीड एक्ट्रेस दिव्यांका त्रिपाठी से पिछले साल शादी की थी। शादी के बाद दोनों के हनीमून की फोटो काफी वायरल हुई थीं। हाल ही में विवेक ने टीओआई से बात करते हुए अपने पुराने दिनों को याद किया। इंटरव्यू में अपने बीते दिनों को याद करते हुए विवेक काफी भावुक हो गए। उन्होंने अपने कॉलेज के दिनों की ऐसी बातें बताईं जो शायद ही किसी को पता हो। उन्होंने कहा, मैंने अपने कॉलेज के दिनों में खर्चा चलाने के लिए कई छोटे-मोटे जॉब किए थे। मेरी पहली जॉब एक बारटेंडर के रूप में थी। उस समय मैं 18 साल का था। जॉब के पहले दिन पता चला कि मुझे टूटी हुई बोतले ओर गिलास उठाने हैं।'
सभी जानते हैं कि टीवी शो 'भाभी जी घर पर हैं' ने कम समय में काफी लोकप्रियता पाई। ना सिर्फ इस शो के वन लाइनर लोगों की जुबां पर चढ़ गए हैं बल्कि इस शो के कलाकारों के करियर को भी नई ऊंचाईयां मिल रही हैं। और अब इस शो की लोकप्रियता को भुनाने के लिए शो के मेकर्स ने 'भाभीजी घर पर हैं' के लिए एक गाना रिकॉर्ड करवाया है।
कंगना रनौत और करण जौहर के बीच बड़ी लड़ाई छिड़ गई है और इसने भयानक रूप ले लिया है। इसकी शुरुआत कंगना ने ही कही। कंगना जब करण के शो पर आईं तो उन्होंने करण पर भाई-भतीजावाद का आरोप लगाया। इसके बाद करण गुस्से में आ गए और एक इवेंट में उन्होंने कहा भी कि वो कंगना के 'महिला कार्ड' और 'विक्टिम कार्ड' से परेशान हो गए हैं। करण तो बल्कि कंगना को फिल्म इंडस्ट्री छोड़ने तक की सलाह दे बैठे।
साउथ फिल्मों की हीरोइन सीरत कपूर इन दिनों अपने एक बोल्ड तस्वीर को लेकर चर्चा में हैं। ये तस्वीर उनके एक फोटोशूट का हिस्सा है जो उन्होंने हाल ही में कराया और ये तस्वीर सोशल मीडिया पर खूब वायरल हो रही है।
निर्माता: एकता कपूर निर्देशक:  रेमो डिसूजा सितारे: टाइगर श्रॉफ, जैकलीन फर्नांडिज, नाथन जोंस, केके मेनन, अमृता सिंह रेटिंग ** अनेक फिल्में होती हैं जिन्हें देखते हुए समझ नहीं आता कि इन्हें क्यों बनाया गया? एंटरटेनमेंट, हालांकि आसान जवाब हो सकता है मगर फिल्म एंटरटेन भी न करे तब? अ फ्लाइंग जट ऐसी ही फिल्म है। जब लक्ष्यहीन सुपरहीरो गढ़ा जाएगा तो आप पाएंगे कि उसके पास करने को खास कुछ नहीं है। इसलिए वह इस मुश्किल समय में हंसोड़ जैसी हरकतें करता है। मां उससे घर के जाले साफ कराती है और सब्जी मंगाती है। कई बार बचपन की स्मृतियों के जाले में कोई पुराना आइडिया अटका रह जाता है। अ फ्लाइंग जट के सह-लेखक और निर्देशक रेमो डिसूजा की स्मृति में फंसा ऐसा ही एक आइडिया है, जिसे फिल्म निर्माण में समर्थ होने के बाद उन्होंने झाड़-पोंछ कर पेश किया। परंतु वह इसे सिने-लेखन की आधुनिक तकनीक के साथ चमका पाते तो बेहतर रहता। अंतरराष्ट्रीय स्तर के सुपर हीरोज को छोड़ दीजिए, फ्लाइंग जट देसी कृष से भी हर मामले में पिछड़ा है। यह बचकाना प्रयास है, जो पर्यावरण संरक्षण पर लंबे उबाऊ भाषण का सा आभास कराता है। फिल्म में एक नदी किनारे मन्नतें पूरी करने वाला पेड़ है। दूसरे तट पर प्रदूषण उगलने वाली फैक्ट्री है। नदी पर पुल बन जाए तो हर मिनट में लाखों कमाने वाला मल्होत्रा (केके मेनन) करोड़ों कमाएगा। मगर पेड़ जिस जमीन पर है वह भोलेभाले हीरो (टाइगर श्रॉफ) और उसकी तेज तर्रार मां (अमृता सिंह) की संपत्ति है। मां किसी कीमत पर जमीन बेचने को राजी नहीं। ऐसे में मल्होत्रा षड्यंत्र रचता है और प्रकृति का न्याय यह कि उससे अमन के भीतर सुपरहीरो वाली शक्तियां पैदा हो जाती हैं! अब वह कुछ भी कर सकता है। वह एयरपोर्ट पर बंधक बनाए लोगों को आतंकियों से बचाता है। सड़क दुघर्टनाएं रोकता है। दुराचारियों से लड़कियों की रक्षा करता है। वगैरह-वगैरह। मगर महत्वाकांक्षी मल्होत्रा उसे खत्म करने के लिए सुपरशक्तियों से लैस दानवाकार राका (नाथन जोंस) को मिशन पर लगा देता है! राका को गंदगी और धुएं के प्रदूषण से ताकत मिलती है, जो दिन दूनी रात चौगुनी बढ़ रही है। पल-पल बलशाली होते राका को सुपर हीरो कैसे हरा पाएगा?
बॉलीवुड में इस वर्ष रिलीज होने वाली बड़ी फिल्मों में से एक साइंस फिक्‍शन '2.0' की शूटिंग धीरे-धीरे चल रही है। ये फिल्म इस वर्ष दिवाली पर रिलीज होगी। फिल्म में एमी लीड रोल में हैं और अपने पोर्शन  की शूटिंग पूरी  कर चुकी हैं। इसके बाद उन्होंने सोशल मीडिया पर तस्वीर पोस्ट की। फिल्म में रजनीकांत के साथ अक्षय कुमार भी दिखेंगे। ये फिल्म तीन भाषाओं में रिलीज की जाएगी। फिल्म में अक्षय और रजनीकांत का स्टंट देखने को मिलेगा। एमी ने फिल्म के निर्देशक शंकर के साथ एक पिक शेयर की।
पिछले कुछ समय से एक्टर करण कुंद्रा सुर्खियों में छाए हुए हैं। दरअसल उन्होंने चैनल एमटीवी पर प्रसारित होने वाले रियल्टी शो 'रोडीज' के एक कंटेस्टेंट को ऑडिशन के दौरान चांटा मार दिया था। सिर्फ इतना ही नहीं उन्होंने ऑन कैमरा कंटेस्टेंट के साथ हाथापाई भी की थी। इसका वीडियो तेजी से सोशल मीडिया पर वायरल हुआ था। इस घटना के बाद से लोगों ने करण कुंद्रा का जमकर विरोध करना शुरू कर दिया और अब खबर आ रही है कि करण को शो से बाहर भी किया जा सकता है। 
सलमान खान की 'सुल्तान' का बॉक्स ऑफिस पर शानदार सफर जारी है। छह जुलाई को रिलीज हुई 'सुल्तान' पहले दिन से ही तगड़ी कमाई कर रही है। फिल्म ने कई रिकॉर्ड अपने नाम कर लिए हैं। फिल्म ने भारतीय बॉक्स ऑफिस पर बुधवार तक 219 करोड़ की कमाई की, फिल्म ने गुरुवार को भी अपना दम दिखाते हुए 9.52 करोड़ कमाए। इस तरह अब फिल्म की कुल कमाई 229.16 करोड़ पर पहुंच गई है। भारत से बाहर भी फिल्म शानदार कमाई कर रही है। फिल्म की दुनियाभर में कमाई 420 करोड़ पर पहुंच गई है। सबसे ज्यादा कमाने वाली फिल्मों में 'सुल्तान' चौथे नंबर पर पहुंच गई है। 'सुल्तान' से आगे अब सिर्फ 'पीके', 'बजरंगी भाईजान' और 'धूम-3' हैं। सलमान खान ने ट्वीट करके फिल्म को भारी प्यार देने के लिए दर्शकों का शुक्रिया भी अदा किया है। #Sultan Wed 36.54 cr, Thu 37.32 cr, Fri 31.67 cr, Sat 36.62 cr, Sun 38.21 cr, Mon 15.54 cr, Tue 12.92 cr, Wed 10.82 cr, Thu 9.52 cr. — taran adarsh (@taran_adarsh) July 15, 2016
निर्माता: किशोर अरोरा/शरीन मंत्री केडिया निर्देशक: मनीष झा सितारे: अरशद वारसी, अदिति राव हैदरी, कायोज ईरानी, बोमन ईरानी रेटिंग **1/2 कभी न कभी प्यार सबको होता है। कभी कम उम्र में तो कभी बढ़ी उम्र में। कभी एक तरफा तो कभी दो तरफा। कभी सीरियसली तो कभी गफलत में। कभी इस प्यार का अंजाम ट्रेजिक होता है तो कभी कॉमिक। निर्देशक मनीष झा की फिल्म द लीजंड ऑफ माइकल मिश्रा प्यार की ऐसी कॉमिक कहानी कहती है, जिसमें सामने एक पहलू दिख रहा होता है और अंत होते-होते दूसरा पहलू प्रकट होकर चौंका देता है। फिल्म मुख्य रूप से उनके लिए है जो सिनेमा में ऐसा अंदाज-ए-बयां देखना चाहते हैं जो रूटीन फिल्मों से हट कर हो। जिसमें कहानी भले ही बॉलीवुड के अंदाज की हो लेकिन उसे कहने का ढंग जरा अलग हो। मनीष की फिल्म ऐसी ही है। फिल्म में पटना के जिस माइकल मिश्रा (अरशद वारसी) की कहानी आप देख रहे होते हैं, वह असल में सुनाई जा रही होती है। सुनाने का काम बोमन ईरानी ने किया है। नन्हा माइकल दर्जी है और इस काम में उसे महारत हासिल है। मगर एक बार उसके हाथों धोखे से पटना का गैंगस्टर मारा जाता है और लोग उसे सिर-आंखों पर बैठा लेते हैं। यह घटना माइकल को टेलर से किडनैपर बना देती है। मगर दूसरा हादसा इससे बड़ा होता है जब पुलिस की पकड़ से भागते हुए एक लड़की माइकल को दिखती है और वह उसे दिल दे बैठता है। फिल्म जैसे-जैसे आगे बढ़ती है, इस सीधी बात में कई पेंच सामने आते हैं। फिल्म में अदिति राव हैदरी और बोमन ईरानी के पुत्र कायोज ईरानी भी अहम भूमिकाओं में हैं। फिल्म जाने भी दो यारो और अंदाज अपना अपना जैसी फिल्मों के नरेशन तथा अभिनय वाले अंदाज की इस फिल्म की एकमात्र समस्या रफ्तार है। यह धीमी गति से बढ़ती है और क्लाइमेक्स पूर्व कुछ हिस्सों में दोहराव दिखता है। किडनैपिंग और क्राइम के संदर्भों के बावजूद थ्रिल का अभाव अखरता है। परंतु आखिरी आधे घंटे का रोमांच काफी कुछ भरपाई करता है। अरशद वारसी और अदिति कुछ दृश्यों में जमे हैं परंतु उनका काम ऐसा नहीं कि पूरी फिल्म पर असर छोड़े। कोयज कहीं-कहीं प्रभावी हैं। बोमन से यहां कोई खास उम्मीद करना ठीक नहीं होगा। मनीष झा को अपनी पहली फिल्म मातृभूमि-अ नेशन विदाउट वीमन (2005) के लिए अंतरराष्ट्रीय स्तर पर ख्याति मिली थी। उनकी अगली फिल्म अनवर (2007) नाकाम रही थी। लंबे समय बाद वह अब माइकल मिश्रा के साथ लौटे हैं। अपनी प्रतिभा के साथ न्याय करने के लिए मनीष को निरंतर काम करना होगा। कभी कभी काम करने से बात नहीं बनेगी।
टीवी के लोकप्रिय कॉमेडी शो 'तारक मेहता का उल्टा चश्मा' में टप्पू का किरदार निभाने वाले एक्टर भव्य गांधी ने शो क्या छोड़ा, हर तरफ इस बात की चर्चा होने लगी। हर कोई ये जानने के लिए उत्सुक हो गया कि जिस शो ने इतनी लोकप्रियता दिलाई आखिर टप्पू यानि भव्य गांधी ने वो शो क्यों छोड़ा ?
अंतर्राष्ट्रीय महिला दिवस के मौके पर फिल्ममेकर राम गोपाल वर्मा ने एक्ट्रेस सनी लियोन को लेकर विवादित ट्वीट किया जिसकी चलते अब वो मुसीबत में फंस गए हैं।
'ऐ दिल है मुश्किल' का रिलीज होना दिन प्रतिदिन मुश्किल होता जा रहा है। जब से करण जौहर ने पाक कलाकारों को लेकर बयान दिया है तब से उनकी यह फिल्म अलग-अलग तरह से लोगों के निशाने पर आ रही है। फिल्म में पाक कलाकार फवाद खान को लेकर भी विवाद हो रहा है। अब इस फिल्म का प्रदर्शन रोकने वालों में एक और नाम जुड़ गया है। 
निर्माता: सुभामित्रा सेन निर्देशक: सौमेंद्र पाधी सितारे: मनोज वाजपेयी, मयूर पटोले, श्रुति म्हात्रे, तिलोत्तमा शोम रेटिंग **** बुधिया सिंह ने भारत को ओलंपिक में दिलाया एथलेटिक्स का पहला गोल्ड मैडल! रियो में आज से शुरू हुए खेलों के महाकुंभ में आने वाले दिनों में शायद यह अखबार के पहले पन्ने की खबर बनती। मगर ऐसा नहीं होगा। 2016 के ओलंपिक खेलों के लिए बुधिया को तैयार कर रहे उसके कोच बिरंची दास की 2008 में हत्या कर दी गई थी। उसके पीछे क्या कारण थे, उन पर आज भी धुंध के बादल हैं। लेकिन इससे भी पहले बुधिया और बिरंची के सुनहरे भविष्य की तरफ बढ़ते कदमों को रोकने के लिए बहुत सारी राजनीतिक कीलें बिछा दी गई थीं, जिन्होंने उनके पैरों को लहूलुहान किया। बुधिया के लंबी दूरी तक दौड़ने पर जो पाबंदी लगी वह आज तक जारी है। बुधिया खिलाड़ी है लेकिन सिर्फ रिकॉर्ड दर्ज करने वाली किताबों में। लेखक-निर्देशक सौमेंद्र पाधी की यह पहली फिल्म है। जो बुधिया के साथ बिरंची की भी सच्ची दास्तान है। यह भाग मिल्खा भाग और मैरी कॉम की तरह स्पोर्ट्स फिल्म है। यह अलग बात है कि इसे 2016 की सर्वश्रेष्ठ बाल फिल्म का राष्ट्रीय पुरस्कार मिला है। जूडो कोच बिरंची ने कैसे गरीब बुधिया की प्रतिभा को पहचाना, उसे गोद लेकर अपना बेटा बनाया और रात-दिन तराशा। मात्र पांच साल की उम्र के बुधिया को बिरंची ने दुनिया का सबसे नन्हा मैराथन धावक बना दिया। मगर बच्चों, औरतों, गरीबों के नाम पर राजनीतिक रोटियां सेकने वालों ने इन्हें रोकने के लिए तमाम हथकंडे अपनाए। क्या यह सच नहीं कि सत्ता निजी प्रयासों से उभरते किसी व्यक्ति को इतना ऊंचा उठते देखना नहीं चाहती कि लोग व्यवस्था को दोयम मानने लगें? इसीलिए खेल, संस्कृति, सिनेमा और साहित्य से राजनीति का कद ऊंचा है।
सलमान खान की सुल्तान का शानदार सफर जारी है। फिल्म ने 12 वें दिन जबरदस्त कमाई करते हुए 500 करोड़ का आंकड़ा पार कर लिया है। सुल्तान ने दुनिया में सबसे तेजी से 500 करोड़ की कमाई की है। फिल्म की दुनियाभर में कमाई अब 502 करोड़ हो गई है। पीके, बंजरंगी भाईजान और धूम-3 के बाद सुल्तान चौथी सबसे ज्यादा कमाने वाली फिल्म है। भारतीय बॉक्स ऑफिस पर 'सुल्तान' टॉप-3 में शामिल हो गई है। फिल्म ने धूम-3 को पीछे छोड़ दिया है। फिल्म ने सोमवार को 15 करोड़ की कमाई की। इस तरह फिल्म की कमाई 263 करोड़ हो गई है। बॉलीमूवीरिव्यूज के अनुसार, धूम-3 ने 246 करोड़ की कमाई की थी। वहीं इस हफ्ते रिलीज हुई 'ग्रेट ग्रैंड मस्ती' ने चार दिन में 9.75 करोड़ की कमाई की है। 'सुल्तान' के ऑफिशियल ट्विटर पेज से फिल्म के 500 करोड़ी होने पर कुछ इस तरह से खुशी का इजहार किया गया है। Shattering box office records like a true SULTAN! pic.twitter.com/dTFwZ9gevc — Sultan Official (@SultanTheMovie) July 18, 2016
निर्माता: साजिद नाडियाडवाला निर्देशक: रोहित धवन सितारे: जॉन अब्राहम, वरुण धवन, जैकलीन फर्नांडिस, साकिब सलीम, अक्षय खन्ना, राहुल देव रेटिंग ** ढिशुम देखना चाहते हैं तो थोड़ी तसल्ली रखें। इसके लिए मारा-मारी की जरूरत नहीं। यह एक औसत मसाला फिल्म है, जिसे देखने का मजा तभी है जब आपको लगे कि जेब काफी माल है और इसे थोड़ा ढीला करने से घर के बजट पर खास फर्क नहीं पड़ेगा। कहानी संक्षेप में आकर्षित करती है मगर जब आप उसे पर्दे पर रूप-आकार लेते देखते हैं तो कुछ ठगा-सा महसूस करते हैं। भारतीय क्रिकेट टीम खाड़ी देश में खेल रही है। त्रिकोणीय टूर्नामेंट में भारत को फाइनल में पाकिस्तान से भिड़ना है। तभी टीम का टॉप फॉर्म बल्लेबाज विराज शर्मा (साकिब सलीम) गायब हो जाता है। भारतीय विदेश मंत्री के ई-मेल पर एक वीडियो आता है जो बताता है कि विराज को एक सनकी फैन ने उठा लिया है। उसका कहना है कि अगर मैच कैंसिल किया गया तो वह खिलाड़ी को खत्म कर देगा! खाड़ी देश की सरकार से बात करते हुए विदेश मंत्री कहती हैं कि यह मामला संभालने के लिए उनका एक खास अफसर वहां पहुंचेगा। यह है कबीर (जॉन अब्राहम)। दुबई में कबीर को भारतीय मूल के जूनियर अफसर जुनैद (वरुण धवन) का साथ मिलता है। विराज की खोज के सफर में उन्हें भारत से फरार बार-बार नाम बदलने वाली एक अमीर लड़की (जैकलीन फर्नांडिस) मिलती है। आखिर क्या है विराज के खोने का सच...?
बॉलीवुड अभिनेता विवेक ओबेराय और उनकी पत्नी प्रियंका अल्वा के घर एक बेटे ने जन्म लिया है। विवेक ने ट्विटर पर यह जानकारी साझा करते हुए लिखा, "आज मेरी जिंदगी का सबसे खास दिन है। प्रियंका और मेरे घर में एक सुंदर और स्वस्थ लड़के ने जन्म लिया है।" उन्होंने आगे लिखा, "मैं आप सभी के द्वारा भेजे गए प्यार, दुआ और आर्शीवाद के लिए आप सभी के प्रति तहेदिल से आभार प्रकट करता हूं।" अभिनेता सुरेश ओबेराय के बेटे विवेक ने कर्नाटक के दिवंगत मंत्री जीवराज अल्वा की बेटी प्रियंका से 2010 में शादी की थी। इस खबर के खुलासे के बाद बॉलीवुड में उन्हें बधाई देने वालों का तांता लग गया। अभिनेत्री जेनिलिया डिसूजा ने ट्विटर पर लिखा, "विवेक और प्रियंका को बधाई। मुझे यकीन है कि यह सबसे खास दिन है, बच्चे को देखने और गले लगाने का इंतजार नहीं कर सकती।" उनके पति अभिनेता रितेश देशमुख और फिल्मकार कुमार तौरानी ने भी ट्विटर के जरिए उन्हें बधाई दी। फरवरी का महीना विवेक के लिए खास होने जा रहा है। पिता बनने के अलावा इस महीने उनकी दो फिल्में रिलीज हो रही हैं। 'जयंताभाई की लव स्टोरी' 15 मार्च को रिलीज होगी। इस फिल्म के रिलीज होने के अगले ही शुक्रवार 22 फरवरी को विवेक की फिल्म 'जिला गाजियाबाद' रिलीज होगी।
लगता है इमरान खान का वक्त बिल्कुल भी ठीक नहीं चल रहा है। लंबे वक्त से एक अदद हिट के लिए तरस रहे इमरान खान ने सोचा कि फिल्में नहीं चल रहीं तो निर्देशन में ही हाथ आजमा लिया जाए और यही सोचकर उन्होंने एक स्क्रिप्ट लिखी। लेकिन अब इस फिल्म को कोई भी प्रोड्यूस नहीं करना चाहता। नौबत ये आ गई है कि इमरान इस कहानी को लेकर प्रोड्यूसर की खोज में भटक रहे हैं।
गोविंदा की कम बैक फिल्म ‘आ गया हीरो’ का उनके फैंस को बेसब्री से इंतजार है। मेकर्स ने फिल्म का नया गाना 'माहिया' रिलीज ‌किया है। इस गाने में एक बार फिर गोविंदा थिरकते नजर आ रहे हैं। फिल्म का ये गाना आपको डांस करने पर मजबूर कर देगा। इस गाने में डांस कर गोविंद यकीनन सबका दिल जीत रहे हैं। साथ ही उन्होंने ये साबित कर दिया है ‌कि वो आज भी उतने ही बेहतरीन डांसर हैं जितने पहले थे। इसमें उनका हाथ कोई नहीं पकड़ सकता है।  इस गाने का म्यूजिक काफी अच्छा है। ये फिल्म पहले 24 फरवरी को रिलीज होने वाली थी लेकिन शूटिंग पूरी ना होने के चलते इसकी रिलीज डेट को आगे बढ़ा दिया गया है। अब ये फिल्म 17 मार्च को रिलीज होगी।  गोविंदा जमकर फिल्म का प्रमोशन कर रहे हैं। लेकिन रिलीज डेट को लेकर अभी भी असमंजस की स्थिति है। उनके करीबियों का कहना है अपशकुन के डर से उन्होंने मीडिया को फिल्म की रिलीज डेट ना बताने का फैसला लिया है। इसीलिए वो बार-बार रिलीज डेट में बदलाव कर रहे हैं। देखें वीडियो- 
कॉमेडी और अभिनय के बाद टेलीविजन कलाकार कपिल शर्मा अब गाना गाने में अपना हाथ आजमाएगें। कपिल शर्मा इन दिनों एक पंजाबी फिल्म को प्रोडयूस कर रहे हैं। अभी तक इस फिल्म का नाम नही रखा गया है। फिल्म के लीड अभिनेता दमनप्रीत सिंह ने ये बताया है कि कपिल इस फिल्म के प्रोडयूस तो करेंगे ही साथ ही इस पंजाबी फिल्म के गानें भी गायेंगे।
कॉमेडी के जरिए लोगों के दिलों में जगह बनाने वाले मशहूर स्टैंड-अप कॉमेडियन और एक्टर कपिल शर्मा ने फैसला किया है कि वो अपनी आंखें दान करेंगे।
लगातार पांच दिन तक एक के बाद कमाई के रिकॉर्ड बनाने के बाद 'सुल्तान' को सोमवार को तगड़ा झटका लगा है। सलमान खान की फिल्म सुल्तान से सबको तगड़ी कमाई की उम्मीद थी, फिल्म उम्मीदों पर खरी भी उतरी। पहले तीन दिन में ही फिल्म भारतीय बॉक्स ऑफिस पर 100 करोड़ के आंकड़े को पार कर गई। फिल्म ने कई नए रिकॉर्ड बनाए हैं। 6 जुलाई को रिलीज हुई सुल्तान ने पहले दिन 36.54 करोड़, गुरुवार को 37.32 करोड़, शुक्रवार को 31.67 करोड़, शनिवार को 36.62 और रविवार को 38.21 की कमाई की है। फिल्म ने पहले पांच दिन में फिल्म ने भारतीय बॉक्स ऑफिस पर 180.36 करोड़ की कमाई की जबकि फिल्म की ओवरसीज कमाई 300 करोड़ को पार कर गई। सोमवार को छुट्टियों के खत्म हो जाने के जाने चलते कमाई में गिरावट की उम्मीद थी।
22 फरवरी को रिलीज हो रही फिल्म 'काई पो छे' का प्रमोशन क्रिकेटर करेंगे। जहीर खान, आशीष नेहरा और अजय जडेजा अलग-अलग शहरों में इस फिल्म का प्रचार करते हुए दिखेंगे। कुछ और खिलाड़ी इस प्रमोशन से जुड़ सकते हैं। दिल्ली, मुंबई, बेंगलुरू और अहमदाबाद में यह खिलाड़ी फिल्म को प्रमोट करते दिखेंगे। इसके ‌लिए वह मल्टीप्लेक्सों के साथ खेल के मैदानों में भी दिखेंगे। फिल्म को प्रमोट करने के लिए कुछ फ्रेंडशिप मैच भी कराए जा सकते हैं। अभिषेक कपूर निर्देशित 'काई पो छे' फिल्म 22 फरवरी को रिलीज होगी। अ‌भिषेक कपूर इसके पहले 'आर्यन' और 'रॉक ऑन' फिल्में निर्देशित कर चुके हैं। यह फिल्म चेतन भगत के उपन्यास 'थ्री मिस्टेक ऑफ लाइफ' से प्रेरित बताई जा रही है। इस ऑफबीट फिल्म की स्टारकॉस्ट बड़ी नहीं है। सुशांत सिंह, राजकुमार यादव और अमित सध इस फिल्म की मुख्य भूमिकाओं में हैं। फिल्म को रोनी स्क्रूवाला और सिद्घार्थ राय कपूर ने प्रोड्यूस किया है। तीन अलग-अलग किरदारों की जिंदगी पर आधारित इस फिल्म का ताना-बाना 2000 के आसपास का बुना गया है। इन तीन दोस्तों के तीन सपने इन्हें अलग-अलग दिशाओं में ले जाते हैं। फिल्म इन्हीं सपनो के पूरे होने और रास्ते में आने वाली रुकावटों की कहानी कहती है। फिल्म में भारत के अलावा विदेशी टीमों के भी कुछ क्रिकेटर विशेष भूमिकाओं में दिखेंगे।
हॉलीवुड अभिनेता ब्रैड पिट बाल उत्पीड़न में फंस गए हैं। उनके खिलाफ कथित बाल उत्पीड़न को लेकर जांच की जा रही है। पिट पर आरोप है कि उन्होंने अपने और हॉलीवुड अभिनेत्री एंजेलीना जोली के एक बच्चे का शारीरिक एवं मानसिक उत्पीड़न किया। यह घटना पिट और जोली के निजी विमान की है। इस बीच विमान में हॉलीवुड दंपति और उनके अन्य बच्चे भी मौजूद रहे। लॉस एंजिलिस पुलिस डिपार्टमेंट और लॉस एंजिलिस काउंटी डिपार्टमेंट ऑफ चिल्ड्रेन एंड फैमिली सर्विसेज मामले की जांच कर रहे हैं। पीपुल मैगजीन ने सूत्र के हवाले से बताया कि किसी गुमनाम शख्स ने इस घटना की जानकारी दी थी, जिसके बाद उनके खिलाफ जांच शुरू की गई है। मालूम हो कि पिछले कुछ समय से जोली और पिट के बीच ठीक नहीं चल रहा है। इसके चलते जोली ने पिट से तलाक के लिए अदालत में अर्जी भी लगाई है।
पिछले कई महीने से अभिनेता विवेक ओबेरॉय के पापा बनने की खबरें आ रही हैं। अब नए मेहमान के आने में जब कुछ दिन ही बचे हैं तो विवेक इतने खुश हैं कि उन्होंने कामधाम से छुट्टी ले ली है। विवेक ने अपनी वाइफ प्रिंयका अल्वा के साथ समय बिताने के लिए कोई भी नए प्रॉजेक्ट लेने से मना कर दिया है। वह लंबे समय से चाह रहे थे कि डिलीवरी के नजदीकी दिन वह अपनी पत्नी के संग की बिताये। इन दिनों उनकी वाइफ अपने मात-पिता के घर बंगलूरु में हैं। ऐसे में टाइम निकलना विवेक के लिए खासा मुश्किल हो रहा था। आखिकार उन्होंने नया काम लेने से तो मना कर ही दिया, पेंडिंग काम के लिए भी कुछ समय अपने प्रोड्यूसर से मांग लिया है। गौरतलब है कि फरवरी में विवेक की दो फिल्में 'जयंती भाई और 'जिला गाजियाबाद' रिलीज होने वाली है। फिलहाल वह कुछ दिन अपनी वाइफ के साथ बिताकर फिर वापस फिल्मों के प्रमोशन के लिए लौट आएंगे।
अभिनेता विवेक ओबेराय ने 'कम्पनी' फिल्म में चंदू और 'साथिया' में आदित्य का किरदार निभाया था। इन दोनों ही किरदारों की झलक विवेक ओबराय की आने वाली फिल्म  'जयंतभाई की लव स्टोरी' में देखने को मिल सकती है। दर्शकों को इस फिल्म में विवेक ओबराय के दो शेड नजर आएंगे।   15 फरवरी को रिलीज हो रही इस फिल्म पर चर्चा करते हुए विवेक ओबेराय ने कहा कि कुमार तौरानी जी ने मुझे बुलाकर कहा कि उनके पास मेरे लिए एक पटकथा है। विनील मरकन ने मुझे कहानी सुनाई। इसका किरदार मेरी पुरानी फिल्म 'कम्पनी' और 'साथिया' के किरदार से मेल खाता है जो मुझे पसंद आया। विवेक ने कहा कि उन दोनों किरदारों और जयंतभाई के किरदार में काफी समानताएं हैं। उन्होंने कहा कि मैं निजी जिंदगी में एक साधारण लड़का हूं लेकिन किरदार और मुझमें एक समानता है। जब मेरी पत्नी प्रियंका मुझे कोई काम देती हैं तो मैं कभी मना नहीं करता। वह भी जानती हैं कि मैं कभी मना नहीं करूंगा। ठीक ऐसा ही फिल्म में भी है, जयंत भी कभी मना नहीं कर सकता। 'जयंतभाई की लव स्टोरी' में विवेक की हीरोइन नेहा शर्मा हैं और यह फिल्म 15 फरवरी को प्रदर्शित हो रही है। इस फिल्म के साथ भट्ट कैंप की फिल्म 'मर्डर 3' रिलीज हो रही है। इस फिल्म के रिलीज होने के अगले शुक्रवार यानी कि 22 फरवरी को विवेक ओबेराय की फिल्म 'जिला गाजियाबाद' रिलीज होगी।
निर्माता: शैलेष सिंह/सुतपा सिकदर निर्देशक: निशिकांत कामत सितारे: इरफान, जिमी शेरगिल, विशेष बंसल, तुषार दलवी, उदय टिकेकर रेटिंग ** बाज ने झपट कर चूहे को दबोच लिया। कहानी सच्ची है मगर सुन कर दुख होता है। जब चूहा पलट कर बाज पर हमला करता है तो कहानी सच्ची नहीं लगती लेकिन दिल खुश हो जाता है। निशिकांत कामत की मदारी आपको सच्चाई के रास्तों का आभास दिलाती हुई एक ऐसी ही फंतासी दुनिया में ले जाती है। जहां एक आम आदमी पुल गिरने से दब कर मर गए अपने बेटे का बदला लेने के लिए देश के गृहमंत्री के ‘राजकुमार’ का अपहरण कर लेता है। वह सत्ता से न्याय चाहता है कि जिन लोगों की भागीदारी पुल बनाने में रही उन्हें सजा मिले, तुरंत। ऐसे मामलों में न्याय की रफ्तार कितनी फाइलों और कमेटियों से होकर गुजरती है यह किसी से छुपा नहीं है। वास्तव में फिल्म में आप न्याय होता हुआ नहीं देखते। यह जरूर नजर आता है कि एक रसूखदार का बच्चा गुम जाए तो सत्ता तथा प्रशासन में बैठे लोग कितनी तेजी से सक्रिय हो जाते हैं। जमीन-आसमान एक कर देते हैं। वर्ना तो देश में गरीबों, अभावग्रस्तों और सत्ता संपर्क के लाभ से वंचितों के सैकड़ों बच्चे आए दिन गुमते हैं। उनके अपहरण/खरीद-बिक्री/हत्या तक की पुलिस समय पर रिपोर्ट नहीं लिखती। प्रशासनिक दफ्तरों में इसकी कोई सुनवाई नहीं होती।
ट्विंकल खन्ना ने वैसे तो फिल्मों से दूरी बना ली है लेकिन अपने बयानों की वजह से वो हमेशा चर्चा में रहती हैं। पिछले दिनों उन्होंने अपने साथ हुए सेक्सुअल हैरेसमेंट पर बोला था। अब ट्विंकल ने उत्तर प्रदेश के नए सीएम योगी आदित्यनाथ को लेकर एक व्यंग्य किया है।
कमल हासन की विवादित फिल्म 'विश्वरूपम' ने चर्चाएं तो खूब बटोरीं पर यह फिल्म चर्चाओं के अनुरूप दर्शक नहीं बटोर पायी। शुक्रवार को हिंदी में रिलीज हुई यह फिल्म अपने शुरुआती तीन दिनों में आठ करोड़ रूपये का ही कारोबार कर पायी। लागत और स्टारकॉस्ट को देखते हुए इसे औसत से कम कलेक्‍शन माना जा रहा है। इसी के साथ रिलीज हुई बाकी फिल्‍में भी कमाई के मामले में 'विश्वरूपम' से पीछे रहीं हैं। कमल हसन की फिल्म 'विश्वरूपम' पिछले एक सप्ताह से लगातार चर्चाओं में रही है। इस फिल्म को तमिल, तेलुगू, अंग्रेजी और हिंदी में बनी इस फिल्म को तमिलनाडु सरकार ने रिलीज करने से रोक दिया था। रिलीज करने से रोकने के बाद यह फिल्म अचानक ही सुर्खियों में आ गयी। तमिल भाषा में अटकी यह फिल्म हिंदी में इस शुक्रवार रिलीज हुई। उम्मीद की जा रही थी कि दर्शक इस फिल्‍म को हाथों-हाथ लेंगे, पर ऐसा नहीं हुआ। पहले दिन इस फिल्म का कलेक्‍शन 1.89 करोड़ रहा। चर्चा में रहने के बावजूद फिल्म की एक तरह से ठंडी ओपनिंग हुई। रिलीज के दूसरे दिन इस फिल्म ने 2.57 करोड़ का कारोबार किया। रविवार को फिल्म ने अपेक्षाकृत बेहतर व्यवसाय किया। छुट्टी के दिन यह फिल्‍म 3.55 करोड़ रूपए कमाने में सफल रही। कुल मिलाकर शुरुआती तीन दिनों में फिल्म ने आठ करोड़ रूपए कमाए। बड़ी लागत और फिल्म से जुड़ी चर्चाओं को देखते हुए इसे कमजोर ओपनिंग माना जा रहा है। रिलीज हुई दूसरी बड़ी फिल्म 'डेविड' भी बॉक्स ऑफिस पर ठंडी साबित हुई। यह फिल्म शुरु‌आती तीन दिनों में ढाई करोड़ का कारोबार ही कर पायी। पहले दिन इस फिल्म को 69 लाख की बहुत ही कमजोर ओपनिंग मिली। दूसरे दिन इस फिल्म ने 83 लाख रूपए कमाए। रविवार को अपेक्षाकृत बेहतर कारोबार करते हुए फिल्म एक करोड़ रूपए कमाने में सफल रही। विजय नॉबियार की इस फिल्म में नील नीतिन मुकेश और विक्रम ने मुख्य भूमिकाएं निभायी हैं। शुक्रवार को रिलीज हुईं दूसरी फिल्‍में जैसे 'माई', 'लिसन अमाया', 'दीवाना मैं दीवाना' और 'मिड नाइट चिल्ड्रेन' बुरी तरह से फ्लाप साबित हुईं। कोई भी फिल्म एक करोड़ रूपए भी नहीं कमा पायी। दूसरी तरफ 25 जनवरी को रिलीज हुई 'रेस 2' इस सप्ताह भी ठीक-ठाक कारोबार करती दिखी।
निर्माता: स्वतंत्र विजय सिंह/व्यास वर्मा निर्देशक: जितेंद्र तिवारी/पी.सिंह सितारे: जिमी शेरगिल, आशुतोष राणा, हितेन तेजवानी, संजय सूरी, नरेंद्र झा, एजाज खान, सुहा गजेन, अनिरुद्ध दवे रेटिंग *** हर धर्म प्रेम और इंसानियत का संदेश देता है। सद्भाव सिखाता है। शांति का आह्वान करता है। इसके बावजूद अगर अमानवीयता, भेदभाव और हिंसा का शोरगुल है तो साफ है कि संदेश लोगों के आचरण में नहीं उतरा। निर्देशक जितेंद्र तिवारी/पी.सिंह की फिल्म इसी निहितार्थ के साथ संवाद करती है, मगर इसकी एप्रोच राजनीतिक है। यूपी का परिदृश्य फिल्म की पृष्ठभूमि में है। जो गंगा-जमुनी संस्कृति होने पर भी धर्मगत/जातिगत रूप से संवेदनशील माना जाता है। शोरगुल सहज भाव से शुरू होती है। रघु (अनिरुद्ध दवे) और जैनब (सुहा गजेन) बचपन के दोस्त हैं। पड़ोसी हैं। एक कॉलेज में पढ़ते हैं। जैनब का निकाह सलीम (हितेन तेजवानी) से तय हो चुका है। स्थितियां तब बदलती हैं जब सलीम का चचेरा भाई आता है। वह रघु-जैनब की दोस्ती को दोस्ती की तरह नहीं देखता। उधर, धीरे-धीरे मालूम होता है कि रघु मन ही मन जैनब को चाहता है। इस बीच स्थानीय नेताओं के रंग उभरते हैं, जो धर्म की राजनीति को हवा देते हैं। यह हवा तब बवंडर में बदल जाती है जब जैनब के सामने रघु के दिल का हाल खुलता है और सलीम के चचेरे भाई के हाथों रघु मारा जाता है। इसके आगे की कहानी धर्म के नाम पर नेताओं द्वारा लोगों को उकसाने, दंगा कराने, मार-काट और नफरत की राह पर बढ़ जाती है। इन हालात में प्रेम और मनुष्यता को बचाए रखने का संघर्ष भी यहां है।
इस शुक्रवार रिलीज हुई अमिताभ बच्चन की 'तीन' पर पहले वीकएंड हॉलीवुड की 'कन्जयूरिंग-2' भारी पड़ी है। वहीं पिछले हफ्ते रिलीज हुई हाउसफुल-3 100 करोड़ी कल्ब में शामिल होने की ओर है। अमिताभ की तीन ने पहले तीन दिन में 11.13 करोड़ की कमाई की है। वहीं इस शुक्रवार रिलीज हुई हॉलीवुड की कन्जयूरिंग-2 ने पहले तीन दिन में 19.80 करोड़ की कमाई करते हुए अमिताभ की फिल्म को बड़ा झटका दिया है। वहीं पिछले हफ्ते रिलीज हुई हाउसफुल-3 की कमाई 95.30 करोड़ हो गई है। फिल्म की निगाहें अब 100 करोड़ पर हैं। तरण आदर्श के ट्वीट   #TE3N picked up with each passing day... Fri 2.62 cr, Sat 3.96 cr, Sun 4.55 cr. Total: ₹ 11.13 cr. India biz... Overseas total: ₹ 4.69 cr. — taran adarsh (@taran_adarsh) June 13, 2016   #TheConjuring2 Fri 5.25 cr, Sat 6.90 cr, Sun 7.60 cr. Total: ₹ 19.80 cr nett. India biz. English+Hindi+Tamil+Telugu versions. VERY GOOD! — taran adarsh (@taran_adarsh) June 13, 2016   #Housefull3 nears ₹ 100 cr mark... [Week 2] Fri 3.50 cr, Sat 5.05 cr, Sun 6.65 cr. Total: ₹ 95.30 cr. India biz... #HF3 — taran adarsh (@taran_adarsh) June 13, 2016
तमिलनाडु सहित दक्षिण भारत के दूसरे राज्यों के दर्शक भी कमल हासन की फिल्म 'विश्वरूपम' देख सकेंगे। बस फर्क इतना होगा कि वे जो फिल्‍म देखेंगे उसमें लगभग सात दृश्य कटे हुए होंगे। इसके अलावा कुछ संवादों पर वीप की आवाज भी सुनाई देगी। अपनी महत्वाकांक्षी फिल्म ‘विश्वरुपम’ पर मुस्लिम संगठनों के विरोध को खत्म करने के इरादे से प्रसिद्ध अभिनेता कमल हासन फिल्म के सात दृश्यों को काटकर उसे रिलीज करने पर राजी हो गए है। जिससे तमिलनाडु में उनकी फिल्म के रिलीज होने का रास्ता साफ हो गया है। यह फिल्म सोमवार अथवा मंगलवार को रिलीज हो सकती है। कमल हासन मुस्लिम संगठनों और राज्य सरकार के प्रतिनिधि से बात करने के लिए मुंबई से चेन्नई पहुंचे। राज्य सरकार के हस्तक्षेप के बाद उन्होंने राज्य के गृह सचिव आर राजेंद्रन और फिल्म पर आपत्ति करने वाले 24 मुस्लिम संगठनो के प्रतिनिधियों से मुलाकात की। सचिवालय में साढे चार घंटे तक चली बातचीत के बाद ही यह गतिरोध खत्म हो पाया। कमल हासन ने इस बात पर खुशी जाहिर की। उन्होंने कहा कि मुझे खुशी है कि मैं अपने मुस्लिम भाईयों को संतुष्ट कर सका। इस मुलाकात के बाद कमल हासन ने पत्रकारों से कहा कि वह मुस्लिम संगठनो की मांग पर सहमत होकर उन सात दृश्यों को हटाने पर राजी हो गए हैं जिन पर उन्हें आपत्ति थी। तमिलनाडु मुस्लिम मुनेत्र कषगम के नेता जवाहिरूल्लाह ने भी बताया कि उनका संगठन भी कमल हासन के कदम से संतुष्ट है। अब उन्हें फिल्म से कोई दिक्कत नहीं है। यह फिल्म हिंदी में इस शुक्रवार को रिलीज हो गयी है।
वैसे इंसान मरना तो किसी भी उम्र में नहीं चाहता लेकिन 22 साल की उम्र तो बिल्कुल भी नहीं, वो भी तब जब दुनियाभर में आपके करोड़ों चाहने वाले हों। यहां मामला कुछ उल्टा ही है, बेहद कम उम्र में शोहरतों की बुलंदी को छूने वाले जस्टिन बीबर अपने अंतिम संस्कार की तैयारियों में लगे हैं। वो अपने कफन-दफन का पूरा इंतजाम कर रहे हैं। जस्टिन को इसका ख्याल कुछ समय पहले एक सिंगर की मौत से आया। संगीतकार प्रिंस और डेविड बोवी की इस साल हुई मौत से आहत होकर जस्टिन बीबर ने अपने अंतिम संस्कार की तैयारी की है। अंग्रेजी अखबार मिरर के मुताबिक बीबर अपने अंतिम संस्कार का पूरा इंतजाम कर चुके हैं। दरअसल बीबर नहीं चाहते कि कई दूसरे बड़े नामों की तरह मौत के बाद उनके अंतिम संस्कार को लेकर कोई परेशानी हो, इसीलिए वो ये सब कर रहे हैं। जस्टिन एक होलोग्राम के जरिए ये भी पुख्ता करने की कोशिश कर रहे हैं कि उनके बाद भी लोग उनके गाने सुन सकें। जस्टिन इसके लिए भी खास योजना बना रहे हैं। जस्टिन भले ही अपन अंतिम संस्कार की तैयारी में लगे हों लेकिन उनके प्रशंसक तो यही चाहते हैं कि वो 100 बरस जिएं।
दीपिका पादुकोण और नीतू कपूर के बीच कभी मनमुटाव की खबरें आया करती थीं लेकिन लगता है अब इन दोनों के बीच सबकुछ सही है। ऐसा इसलिए भी लग रहा है क्योंकि दोनों की एक तस्वीर वायरल हो रही है।
निर्माता: के.एस. थानु निर्देशक: पी.रंजीत सितारे: रजनीकांत, राधिका आप्टे, विंस्टन चाओ, धनशिका रेटिंग ***1/2 अगर आप रजनीकांत के सिर्फ नाम से परिचित हैं तो कबाली में उनका सुपरस्टारडम देख सकते हैं। उनका अंदाज निराला है और विलेन के छक्के छुड़ाते वक्त भी उनके चेहरे पर तनाव नहीं होता। बड़े से बड़ा काम वह चुटकी बजाते कर देते हैं। वन मैन शो किसे कहते हैं, रजनीकांत की यह फिल्म देखते हुए सहज महसूस किया जा सकता है। निःसंदेह वह ग्लोबल स्टार हैं। कबाली एंटरटेनर मसाला फिल्म है। मूल तमिल में बनी यह फिल्म तेलुगु और हिंदी में डब करके भी रिलीज की गई है। तमिल संस्करण में अंग्रेजी सबटाइटल्स दर्ज हैं। फिल्म इंडोनेशिया में रहने वाले तमिलों के चीनियों के साथ संघर्ष की कहानी है। जिसमें दशकों से वहां मजदूरों की तरह रहे तमिल समय के साथ खुद को बदल रहे हैं। उनकी आर्थिक ताकत और बाहुबल बढ़ रहा है। कुआलालंपुर में चीनी और तमिल अंडरवर्ल्ड के बीच अपने-अपने साम्राज्य को बचाने-बढ़ाने की जंग चल रही है।
निर्माता: फैंटम फिल्म्स निर्देशक: अनुराग कश्यप सितारे:  नवाजुद्दीन सिद्दिकी, विक्की कौशल, सोभिता धूलिपाला, अमृता सुभाष रेटिंग **** आजकल यह कहने का फैशन है कि कुछ भी सिर्फ ब्लैक एंड व्हाइट नहीं होता। सब कुछ इनका मिश्रण ग्रे यानी धूसर है। असल में यह कहना सुविधाजनक है। ऐसा कहते हुए आप धुंधले घेरे में होते हैं, जहां कोई आपके बारे-बारे में मुकम्मल राय नहीं बना सकता। लेकिन निर्देशक अनुराग कश्यप की फिल्म रमन राघव 2.0 के दोनों मुख्य पात्र इससे जुदा हैं। आप शुरू से अंत तक उन्हें पारदर्शी ढंग से देख सकते हैं, वह भी तब जब उनके किरदारों से लेकर परिस्थितियों तक में अंधकार भरा है। यह ऐसा डार्क सिनेमा है जिसमें रोशनी की किरण नहीं है। इंसानियत के मीटर की सुई शून्य पर अटकी है और रिश्ते रसातल की अनंत गहराई में डूब रहे हैं। यहां खून की खुशबू है जो अगर आपको पसंद हो तो बइंतहा आनंद देती है। विश्वास कीजिए कि अगर आपका मन दुविधाग्रस्त नहीं है तो हत्या भी बलि और वध की तरह पवित्र है। अनुराग इस फिल्म में अपने सहज अंदाज-ए-बयां के साथ एक सिक्के दो पहलुओं की कहानी कहते हैं। यहां रमन में रावण की ध्वनि है और हर युग की तरह समाज को उससे बचाने की कोशिश में लगा दुविधाग्रस्त राघव भी है। अनुराग ने 1960 के दशक में मुंबई के सीरियल किलर रमन राघव से प्रेरित होकर अपनी कहानी रची है। जिसमें रमन (नवाजुद्दीन सिद्दिकी) और राघव (विक्की कौशल) अलग-अलग शख्स हैं। रमन एक के बाद एक हत्याएं कर रहा है, वहीं राघव पुलिस अधिकारी है जो हत्यारे को पकड़ना चाहता है। लेकिन यह राघव आदर्श का पुतला नहीं है। ड्रग्स और औरतें उसकी जिंदगी का हिस्सा हैं। इस तरह से यह फिल्म मूल रमन राघव का नया मॉडल (2.0) है।
हाल ही में महिलाओं के पीरियड्स को लेकर अपनी बेबाक राय रखने के बाद ट्विंकल खन्ना ने अब सेक्स की अहमियत को लेकर बड़ी बात कही है।
अमेरिका में एक लाइव कंसर्ट के दैारान सनसनीखेज मामला  हुआ है। युवा गायिका क्रिस्टीना ग्रीमी की लाइव म्यूजिक कंसर्ट के दौरान गोली मार कर हत्या कर दी गई। न्यूजर्सी की रहने वाली 22 साल की क्रिस्टीना अमेरिका के लोकप्रिय टेलीविजन शो 'द वॉइस' से सुर्खियों में आई थीं। उन्हें फ्लोरिडा के ऑरलैंडो में आयोजित एक समारोह के दौरान शुक्रवार रात गोली मारी गई। अपनी प्रस्तुति के बाद क्रिस्टीना प्रशंसकों को ऑटोग्राफ दे रही थीं तो भीड़ में मौजूद एक व्यक्ति ने उनपर गोली चला दी। क्रिस्टीना के सिर पर गोली लगी और वो जमीन पर गिर पड़ीं। क्रिस्टीना को आनन-फानन में अस्पलताल ले जाया गया, जहां डॉक्टरों नें उन्हें मृत घोषित कर दिया। क्रिस्टीना को गोली मारने के बाद हमलावर ने खुद को भी खत्म कर लिया। पुलिस ने इस व्यक्ति की पहचान 27 वर्षीय केल्विन जेम्स लोइबिल के रूप में की है, जो फ्लोरिडा के सेंट पीटर्सबर्ग का रहने वाला था। पुलिस के अनुसार, उसके पास दो बंदूकें और एक चाकू था। गायिका के भाई ने जब उसे पकड़ा तो उसने खुद को भी खत्म कर लिया। हमले के वक्त मौजूद रही एक लड़की ने फेसबुक पर लिखा कि क्रिस्टीना ने तो हमलावर की तरफ बांहे फैलाई थीं लेकिन उसने अचानक गोलियां चला दीं। पुलिस इस मामले में कई बिंदुओं पर जांच कर रही है। ऐसा माना जा रहा है कि कातिल पहले से सिंगर को जानता था हालांकि इसका कोई सबूत नहीं मिला है। हमलावर के परिवार ने सिंगर की मौत पर दुक जाहिर किया है।
पिछले शुक्रवार रिलीज हुई कॉमेडी फिल्म 'हाउसफुल-3' ने जबरदस्त कमाई करते हुए 100 करोड़ का आंकड़ा छू लिया है। फिल्म ने अपने दूसरे सप्ताह मे बुधवार को 1.85 करोड़ की कमाई की। इसके साथ ही फिल्म की कुल कमाई 101.50 करोड़ हो गई है। भारतीय बॉक्स ऑफिस पर इस साल 100 करोड़ी बनने वाली 'हाउसफुल-3' अक्षय कुमार की दूसरी फिल्म बन गई है। इस साल अक्षय कुमार की 'एयरलिफ्ट' भी 100 करोड़ से ज्यादा की कमाई कर चुकी है। 'हाउसफुल-3' को समीक्षकों से बहुत अच्छी प्रतिक्रिया नहीं मिली। इसके बावजूद फिल्म ने कमाई के मामले में बेहतरीन प्रदर्शन किया। फिल्म ने पहले दिन से ही शानदार कमाई की, जो अभी भी जारी है। फिल्म में अक्षय के साथ रितेश देशमुख और अभिषेक बच्चन भी है। फिल्म की कमाई पर तरण आदर्श का ट्वीट #Housefull3 [Week 2] Fri 3.50 cr, Sat 5.05 cr, Sun 6.65 cr, Mon 2.30 cr, Tue 2.05 cr, Wed 1.85 cr. Total: ₹ 101.50 cr. India biz.— taran adarsh (@taran_adarsh) June 16, 2016
गुरुवार को दीपिका पादुकोण ने नई दिल्ली में सीएनबीसी इंडिया बिजनेस लीडर अवार्ड फंक्शन में हिस्सा लिया। अवार्ड सेरेमनी की अध्यक्षता वित्त मंत्री अरुण जेटली ने की। इस फंक्शन में दीपिका पादुकोण साड़ी में नजर आईं। वो भारतीय लुक में गजब की सुन्दर दिख रही थी। इस फंक्शन के दौरान दीपिका को 'एंटरटेनमेंट लीडर ऑफ द ईयर' का अवार्ड दिया गया।
मर्लिन मुनरो हॉलीवुड की सदाबहार खूबसूरत अभिनेत्री मानी जाती हैं। उनकी खूबसूरती, उनका ग्लैमर, उनके इश्क के किस्से और फिर अचानक हुई मौत, सारी बातें लीजेंड बन गई हैं। इसकी वजह शायद ये है कि उनकी जिंदगी के जितने राज सामने आए, उनसे ज्यादा पर्दे के पीछे छुपे रहे। उनकी खूबसूरती सदाबहार इसलिए भी हो गई कि वो कैमरे के सामने हमेशा जवान ही रहीं। उनकी मौत भी बहुत जल्दी हो गई थी। मुनरो के दौर की बाकी अभिनेत्रियों, एलिजाबेथ टेलर, डेबी रेनॉल्ड्स और जेन रसेल की तरह वो कभी बुजुर्ग नहीं हुईं। इसीलिए उनकी खूबसूरती एक पैमाना बन गई। उनके भूरे बाल, अलसाई आंखें और दिलकश मुस्कान उनके किरदार को बाकी सबसे अलग करती थी। वो बेफिक्र दिखकर भी लुभावनी लगती थीं। हालांकि वो असल में कितनी बेफिक्र थीं, इस पर आज भी उनकी फिल्मों से ज्यादा बहस होती है। मर्लिन मुनरो की चकाचौंध भरी जिंदगी का काला धब्बा उनकी रहस्यमयी मौत है। किसी चीज की ज्यादती और लत से इंसान का क्या हाल होता है, मुनरो की जिंदगी और मौत इसकी मिसाल है। उन लोगों के लिए ये चेतावनी भी है जो चकाचौंध भरी जिंदगी जीना चाहते हैं। हमेशा शैम्पेन की बोतलें खोलते हुए अपनी सेक्सी इमेज बनाना चाहते हैं। जो लोग ये चाहते हैं कि बडे और मशहूर लोगों से इश्क के उनके किस्से मशहूर हों, उन्हें मुनरो की जिंदगी से सबक लेना चाहिए। मुनरो का नाम अमरीकी राष्ट्रपति जॉन कैनेडी से लेकर गायक फ्रैंक सिनात्रा और बेसबाल खिलाडी जो डिमैगियो तक से जुडा। मुनरो ने कई शादियां भी कीं जो नाकाम रहीं।
राइमा सेन स्टारर फिल्म 2006 वाराणसी- द अनटोल्ड का पोस्टर शुक्रवार को रिलीज कर दिया गया। इस फिल्म में ओम पुरी भी नजर आएंगे। ये उनकी आखिरी फिल्म होगी। फिल्म की कहानी साल 2006 में वाराणसी में हुए बम धमाकों पर आधारित है। इस धमाके में एक लेखक अपनी जान गंवा बैठता है। इस लेखक का किरदार ओम पुरी ने निभाया है। डायरेक्टर आर्यमन केशू की इस फिल्म में रवि किशन तेज तर्रार इंस्पेक्टर का किरदार निभाएंगे। फिल्म में सगे भाई राहुल देव और मुकुल देव भी साथ काम कर रहे हैं। पोस्टर में राइमा सेन ब्लू कलर की साड़ी पहने नजर आ रही हैं। वहीं दूसरी ओर राइमा बुरखे में दिख रही हैं।  पोस्टर पर एक दमदार टैग लाइन भी लिखी गई है- 'हर पाकिस्तानी आतंकवादी नहीं होता है।' राइमा फिल्म में एक टेररिस्ट की भूमिका में नजर आएंगी। ये फिल्म 7 अप्रैल को रिलीज होगी।    Here's the official poster of #VaranasiTheUntoldStory  featuring @raimasen RT pic.twitter.com/duNv8PXbIg — Tollywood Online (@OnlineTollywood) March 24, 2017
हर मुद्दे पर अपनी बेबाक और बोल्ड राय रखने वाली ट्विंकल खन्ना ने अब महिलाओं और उनके पीरियड्स को लेकर पते की बात कही है।
इस शुक्रवार रिलीज हुई 'उड़ता पंजाब' की कमाई पर हर किसी की निगाहें हैं। फिल्म के निर्माताओं और सेसंर बोर्ड के बीच फिल्म में कांट-छांट को लेकर जबर्दस्त जोर-आजमाइश हुई। एक तरफ जहां रिलीज को लेकर मामला होइ-कोर्ट तक पहुंचा तो वहीं दूसरी तरफ जुबानी जंग भी खूब हुई। अब फिल्म जब रिलीज हो गई है तो हर किसी की निगाहें इस बात पर हैं कि ये कैसे कमाई करती है। पंजाब में ड्रग्स के बढ़ते कारोबार और युवाओं को हो इससे हो रहे नुकसान की समस्या पर बनी उड़ता पंजाब ने पहले दिन 10.05 करोड़ की कमाई की। फिल्म से शनिवार को छुट्टी होने के चलते बढ़िया कमाई की उम्मीद थी, फिल्म ने निराश नहीं किया। फिल्म ने शनिवार को कमाई में 11.94 फीसदी की बढत के साथ 1.25 करोड़ की कमाई की है। ट्रेड एनेलिस्ट तरण आदर्श का ट्वीट #UdtaPunjab Fri 10.05 cr, Sat 11.25 cr. Total: ₹ 21.30 cr. India biz... All set for ₹ 34 cr [+/-] opng weekend... Biz on weekdays crucial.— taran adarsh (@taran_adarsh) June 19, 2016
हॉलीवुड की मशहूर अभिनेत्रियां अपनी जींस नीलाम कर रही हैं। इन हीरोइनों में एमा वाटसन, केट मॉस और 98 दूसरे सितारे शामिल हैं। इंग्लिश अखबार द् टेलीग्राफ के अनुसार इन हस्तियों ने शरणार्थी अभियान के लिए अंतरराष्ट्रीय बचाव समिति को जींस दान दी हैं। ये संगठन अब इन जींस को नीलाम कर रहा है। इस अभियान से जुडऩे वालों में एमा वाटसन और केट मॉस के अलावा सिंगर विक्टोरिया बेकहम, इवा लोंगारिया और अभिनेत्री एलिसिया विकेंडर भी शामिल हैं। इन जींस की कीमत करीब 12 लाख से 17 लाख के बीच रखी जाएगी। इस पैसे का इस्तेमाल शर्णार्थियों की शिक्षा और स्वास्थ्य जैसी जरूरतों पर किया जाएगा। बड़े सितारों की इन जींस को डिजाइनर डिजाइन करने के बाद इसको बेचेंगे। डिजाइनर जॉनी डार ने 'जींस फॉर रिफ्यूजी' के नाम से ये अभियान शुरू किया है। जॉनी के अनुसार, '100 सेलेब्रिटी ने जींस दान की है। हम प्रत्येक जींस को 12 से 17 लाख के करीब बेचेंगे। इससे एक अच्छी-खासी रकम हम जुटा लेंगे। हम इस अभियान को अभी रोकने वाले नहीं हैं, हम लगातार शर्णार्थियों के लिए कोशिश करते रहेंगे।'
बाहुबली-2 बॉलीवुड की मोस्ट अवेटेड फिल्म बन गई है। हाल ही में फिल्म का मोशन पोस्टर रिलीज किया गया था। इससे पहले टीजर भी रिलीज हो चुका है। फिल्म के मेकर्स धीरे-धीरे कलाकारों के लुक को सामने ला रहे हैं।
आलिया भट्ट और वरुण धवन की फिल्म 'बद्रीनाथ की दुल्हनिया' ने आखिरकार वो मुकाम हासिल कर लिया है जो उनकी अभी तक की फिल्में नहीं कर पाई थीं। फिल्म अपने दूसरे हफ्ते भी अच्छी कमाई करते हुए 100 करोड़ी क्लब में शामिल हो गई है।
अमेरिका के टीवी के जाने माने सितारे निक लैशवे की एक कार ऐक्सीडेंट में मौत हो गई है। ऐचबीओ चैनल पर आने वाले सीरियल 'गर्ल्स' और 'द लास्ट सॉन्ग' से सबके चहते बने निक सिर्फ 28 साल के थे। हादसा मैसाच्यूसेट्स के फ्रैमिंघम में हुआ था। कुछ घमटों बाद मेट्रोवेस्ट मेडिकल सेंटर में उन्हें मृत घोषित कर दिया गया था।   'गर्ल्स' में उनके साथ काम करने वाली 29 साल की लीना डनहैम ने इंस्टाग्राम पर अपनी और निक की तस्वीर साझा करते हुए लिखा,''निक कितना टैलेंटड, मजाकिया और दयालू इंसान था और हम कितनी भाग्यशाली थे कि वो 'गर्ल्स' परिवार का हिस्सा था जब उसने 2007 में फ्रैंक का रोल निभाया था।'' निक के दोस्त और पर्दे के कई सितारे उन्हें श्रद्धांजलि दे रहे हैं। गर्ल्स के अलावा निक फिल्म द 40 ईयर ओल्ड वर्जिन और इन टाइम में भी देखे गए थे।
राधिका आप्टे अपने बोल्ड अंदाज के लिए जानी जाती हैं। उन्होंने कई बार अपनी एक्टिंग और बातों से इसे साबित भी किया है। राधिका एक बार फिर अपनी बोल्डनेस के लिए चर्चा में हैं।
इस शुक्रवार रिलीज हुई नवाजुद्दीन सिद्दीकी की फिल्म 'रमन राघव' कमाई के मामले में कुछ खास नहीं कर सकी है। फिल्म को समीक्षकों से खूब तारीफें मिली लेकिन फिल्म दर्शकों को सिनेमा हॉल तक ना खींच सकी। एक साइको किलर की भूमिका में नवाज ने कमाल का अभिनय किया है। फिल्म अपनी रिलीज से पहले से ही चर्चा में है, ऐसे में निर्माताओं को उम्मीद थी कि फिल्म ठीक-ठाक कमाई करेगी। फिल्म ने पहले दिन (शुक्रवार) 1.10, शनिवार को 1.40 करोड़ की कमाई की। फिल्म से इतवार की छुट्टी के चलते फिल्म की कमाई में इजाफे की उम्मीद थी लेकिन फिल्म के लिए संडे भी स्पेशल ना हो सका। फिल्म ने रविवार को 1.48 करोड़ की कमाई की। इस तरह पहले वीकएंड पर फिल्म की कुल कमाई 3.98 हो गई है। अमिताभ बच्चन की 'तीन' अपने तीसरे हफ्ते में रविवार तक 18.86 करोड़ की कमाई कर चुकी है। वहीं उड़ता पंजाब की कमाई दूसरे हफ्ते में रविवार तक 54.35 करोड़ हो गई है। इसी हफ्ते रिलीज हुई इंडिपेंडेस डे रिसर्जेंस ने पहले वीकएंड पर 16.90 करोड़ की बढ़िया कमाई की है। ट्रेड एनेलिस्ट तरण आदर्श का ट्वीट Raman Raghav 2.0 Fri 1.10 cr, Sat 1.40 cr, Sun 1.48 cr. Total: ₹ 3.98 cr. India biz. #RamanRaghav2— taran adarsh (@taran_adarsh) June 27, 2016
पॉप गायन की दुनिया में माइकल जैक्सन जितना बड़ा नाम रखने वाले एक और बड़े स्टार को उसके घर में मृत पाया गया है। घटना बृहस्पतिवार की है। स्टार के मौत से हॉलीवुड की दुनिया में हलचल फैल गई है।
अक्सर कहा जाता है कि औरत और मर्द बराबर हैं। लेकिन समाज में ये बराबरी बमुश्किल ही देखने को मिलती है। फिर वो चाहे घर में हो, दफ्तर में हो, कारोबार में या फिर मनोरंजन की दुनिया में। लेकिन, तेजी से बदलती दुनिया में महिलाएं, तमाम मोर्चों पर मर्दों की बराबरी कर रही हैं। उन्होंने जो नया मोर्चा फतह किया है वो है, सुपरमैन की बराबरी का। फिल्मी दुनिया में हमने बहुत से सुपरमैन देखे। मगर, अब जमाना 'सुपरवुमन' का है। फिल्मों में, टीवी में, कार्टून में, अब महिलाएं, इस मोर्चे पर भी मर्दों की बराबरी पर आ खडी हुई हैं। सबसे ताजी मिसाल है, ऑनलाइन मनोरंजन कंपनी नेटफ्लिक्स की मार्वेल कॉमिक सीरीज की जेसिका जोन्स। जेसिका बिंदास है। वो अपने साथी से कहती है कि वो फ्लर्ट नहीं करती। उसे जो चाहिए होता है, बस कह देती है, बेझिझक। जेसिका का ये किरदार अभिनेत्री क्रिस्टेन रिटर ने निभाया है। वो सत्तर के दशक की सुपरहीरोइन्स से एकदम अलग है, जब सुपरहीरोज के बरअक्स, सुपरहीरोइन्स को सेक्स ऑब्जेक्ट के तौर पर पेश किया जाता था।
संजय दत्त इस वक्त अपनी कमबैक फिल्म 'भूमि' की शूटिंग में व्यस्त हैं। ओमंग कुमार द्वारा निर्देशित ये फिल्म 4 अगस्त को रिलीज होनी थी। लेकिन हो सकता है कि संजय इस फिल्म की रिलीज डेट आगे बढ़ा दें।
ऋचा चड्ढा, प्रियंका और दीपिका राह पर चल चुकी हैं। अब वो भी हॉलीवुड की फिल्में करेंगी। हमेशा गंभीर विषयों की फिल्म करने वाली ऋचा की ये फिल्म भी गंभीर मुद्दे पर आधारित होगी। इससे पहले ऋचा सरबजीत, मसान जैसी गंभीर फिल्में कर चुकी हैं।  वो आने वाले दिनों में अंतरराष्ट्रीय फिल्म लव सोनिया में भी नजर आएंगी। निर्माता-निर्देशक तबरेज नूरानी की यह फिल्म अंतरराष्ट्रीय सेक्स ट्रेफिकिंग के मुद्दे पर आधारित है। नूरानी स्लमडॉग मिलेनियर और लाइफ ऑफ पाई जैसी अंतरराष्ट्रीय फिल्मों के भारत में लाइन प्रोड्यूसर रहे हैं।  यह फिल्म सोनिया नाम की एक ग्रामीण बच्ची की कहानी है, जो अंतराष्ट्रीय तस्करों के हाथों में फंस जाती है। मृणाल ठाकुर सोनिया बनी हैं। फ्रीडा पिंटो, मनोज वाजपेयी, अनुपम खेर, राजकुमार राव और सई तामनकर जैसे अभिनेता महत्वपूर्ण भूमिकाओं में हैं। फिल्म की शूटिंग भारत समेत हांगकांग और अमेरिका में हो रही है। यह अगले साल रिलीज होगी।
आलिया भट्ट और वरुण धवन की फिल्म बद्रीनाथ की दुल्हनिया 100 करोड़ी क्लब में शामिल हो गई है। फिल्म ने वर्ल्डवाइड 100 करोड़ रुपये की कमाई की है।
इस शुक्रवार रिलीज हुई 'रमन राघव 2.0' कमाई के मामले में कोई खास असर नहीं छोड़ पा रही है। फिल्म की समीक्षकों ने खूब तारीफ की है। नवाजुद्दीन सिद्दीकी के अभिनय को भी हर कोई सराह रहा है लेकिन फिल्म बिजनेस में वो कमाल अभी तक नहीं कर सकी जैसी उम्मीद की जा रही थी। फिल्म ने पहले दिन (शुक्रवार) 1.10 करोड़ के साथ धीमी शुरुआत की लेकिन शनिवार को छुट्टी और समीक्षकों से मिली तारीफ के चलते फिल्म की कमाई बढ़ने की उम्मीद थी। शनिवार को भी फिल्म की कमाई ठंड़ी ही रही। फिल्म ने दूसरे दिन 1.36 करोड़ की कमाई की। इस तरह अब फिल्म की पहले दो दिन में कमाई 2.46 करोड़ हो गई है। वहीं इस हफ्ते रिलीज हुई हॉलीवुड फिल्म 'इंडिपेंडेस डे रिसर्जेंस' ने शुक्रवार को बढ़िया कमाई करने के बाद शनिवार को भी जबरदस्त कमाई की। फिल्म ने शुक्रवार को 4.70 करोड़ जबकि शनिवार को 5.80 करोड़ की कमाई की। पहले दो दिन में फिल्म की कुल कमाई 10.50 करोड़ हो गई है। पिछले हफ्ते रिलीज हुई 'उड़ता पंजाब' ने शनिवार को 2.10 करोड़ की कमाई है। 50 करोड़ का आंकड़ा पार करते हुए फिल्म की कमाई 52 करोड़ हो गई है। ट्रेड एनेलिस्ट तरण आदर्श का ट्वीट Raman Raghav 2.0 Fri 1.10 cr, Sat 1.36 cr. Total: ₹ 2.46 cr. India biz. #RamanRaghav2— taran adarsh (@taran_adarsh) June 26, 2016 #UdtaPunjab [Week 2] Fri 1.40 cr, Sat 2.10 cr. Total: ₹ 52 cr. India biz.— taran adarsh (@taran_adarsh) June 26, 2016 #IndependenceDayResurgence shows 23.40% growth... Fri 4.70 cr, Sat 5.80 cr. Total: ₹ 10.50 cr nett. India biz... Eng+Hindi+Tamil+Telugu.— taran adarsh (@taran_adarsh) June 26, 2016
हॉलीवुड केवल बेहतरीन फिल्में बनाने ही नहीं वरन उनसे जुड़ी छोटी से छोटी चीज को भारी मुनाफे में बेचने की कला में भी माहिर है। चाहे वो प्रसिद्ध कलाकारों के पैरों के निशान हों या वे स्थान जहां हिट फिल्मों की शूटिंग हो चुकी है। हॉलीवुड का चर्चित ‘यूनिवर्सल’स्टूडियो इसका जीता जागता सबूत है। यहां हिट फिल्मों के यादगार सेट आज भी दिख जाएंगे। ‘यूनिवर्सल’ऐसे सेट्स को पर्यटकों के लिए खोलकर अच्छी कमाई कर रहा है। 30 अप्रैल को हॉलीवुड के प्रमुख स्टूडियो ‘यूनिवर्सल’ की स्थापना के 103 वर्ष पूरे हो रहे हैं। इसे लेकर यहां काफी उत्साह है। ‘यूनिवर्सल’वही स्टूडियो है जिसने 1993 में विश्व की सर्वाधिक (एक अरब 29 करोड़ डॉलर) की कमाई करने वाली फिल्म ‘जूरासिक पार्क’ का निर्माण किया था। यूनिवर्सल में प्रतिवर्ष बीस फिल्मों का निर्माण होता है। यह बेहद सफल रही जॉज (1975),  ईटी : एक्स्ट्रा टेरेस्ट्रियल, ममी, बीथोवेन बैक टू फ्यूचर, एयरपोर्ट, ड्रैगनहार्ट, हैरीपॉटर सीरीज जैसी हजारों फिल्मों से जुड़ा रहा है। सफलता को कैसे भुनाया जाए हॉलीवुड और ‘यूनिवर्सल’ स्टूडियो से सीखा जा सकता है। ‘यूनिवर्सल’ स्टूडियो में निर्मित वे फिल्में जो रिकॉर्ड सफल रहीं उनके थीम सैट बनाए गए हैं। अनेक फिल्मों के सैट हूबहू आज भी मौजूद हैं, जिन्हें टिकट लेकर देखा जा सकता है। यही नहीं यहां फिल्मों में बाढ़, भूकंप, आग लगने, वर्षा होने, एक्सीडेंट, कारों की भिड़ंत के जीवंत दृश्य भी दिखाए जाते हैं। 
पिछले दिनों कोरियोग्राफर फराह खान के डायरेक्टर पति शिरीष कुंदर ने यूपी के नए सीएम योगी आदित्यनाथ पर आपत्तिजनक ट्वीट किया था। इस मामले में शिरीष के खिलाफ लखनऊ के हजरतगंज थाने में एफआईआर दर्ज हो गई है। हालांकि शिरीष ने ये ट्वीट डिलीट कर दिए हैं। शिरीष ने ट्वीट कर सीएम को गुंडा कहा था। इतना ही नहीं उन्होंने अपने ट्वीट में दाउस इब्राहिम और विजय माल्या का भी जिक्र किया था। ट्वीट करते हुए शिरीष ने लिखा था, 'अगर किसी गुंडे को सीएम बनाया जा सकता है तो फिर दाऊद को सीबीआई का डायरेक्टर और माल्या को आरबीआई का गवर्नर होना चाहिए।'
अपनी आने वाली फिल्म 'भूमि' की शूटिंग में लेकर  बॉलीवुड अभिनेता संजय दत्त जी जान से मेहनत कर रहे हैं। शूटिंग के दौरान संजय दत्त की पसलियों में फ्रैक्चर हो गया इसके बावजूद उन्होने शूटिंग से ब्रेक ना लेने का फैसला किया। फिलहाल इस फिल्म की शूटिंग चंबल में की जा रही है, जहां एक एक्शन सीन शूट करते वक्त संजय दत्त को चोट लग गई।
अक्षय कुमार बॉलीवुड के सबसे फिट एक्टर कहे जाते हैं। अपनी फिटनेस का वो काफी ख्याल रखते हैं और एक भी दिन एक्सरसाइज करना नहीं भूलते। फिर चाहे वो कहीं भी और किसी के साथ भी क्यों ना हों।
'कॉफी विद करण' में आलिया भट्ट के दिए एक गलत जवाब ने उन्हें इंटरनेट ट्रोल्स का निशाना बना दिया था। हालांकि इस एपिसोड को आए काफी वक्त गुजर चुका है लेकिन उनके सामान्य ज्ञान पर आज भी मजाक बनाया जाता हैं। अपने लगातार मजाक उड़ाए जाने पर आलिया भट्ट ने इस बार जवाब दिया है।
निर्माता: एकता कपूर/फैंटम फिल्म्स निर्देशक: अभिषेक चौबे सितारे: शाहिद कपूर, आलिया भट्ट, दिलजीत दोसांज, करीना कपूर रेटिंग *1/2 अफवाहों के बाजार में कुछ भी हिट हो सकता है। एक बेहद खराब फिल्म यहां सफल हो सकती है। एकता कपूर, अनुराग कश्पय और उनकी टीम को सेंसर बोर्ड का शुक्रिया अदा करना चाहिए कि दोयम फिल्म को उसने समाचारों की हेडलाइंस में दर्ज करा दिया। फिल्म ज्यों की त्यों भी पास कर दी जाती तो भी दर्शक खारिज कर देते। जितनी गालियां फिल्म के किरदार देते हैं, उससे ज्यादा उन्हें और निर्माता-निर्देशक को दर्शकों से मिलती। खैर, अब दरवाजे खुल चुके हैं। उड़ता पंजाब एक बीमार फिल्म है। लचर और लंगड़ी। पंजाब में ड्रग्स की समस्या की जहां तक बात है, वह यहां डॉक्युड्रामा जैसी लगती है। मुख्य कथा से यह हिस्सा हटकर चलता है। दृश्यों-संवादों में जज्बात गायब हैं। ड्रग्स कैसे बनते हैं, कहां से कैस माल आता है कहां जाता है, इस पर असली जोर है। कहानी को यहां खबर के नजरिये से कहने की कोशिश है जबकि खबरिया चैनल खबरों को कहानी की तरह दिखा टीआरपी पाने के लिए प्रयासरत हैं। उड़ता पंजाब में कहानी-खबर का कॉकटेल असर नहीं छोड़ता। बल्कि लगता है, क्यों वक्त बर्बाद किया? फिल्म धन और मन दोनों की सेहत के लिए हानिकारक है। यहां मूल कहानी रॉकस्टार टॉमी सिंह (शाहिद कपूर) की है, जो अपने गानों में ड्रग्स का महिमामंडन करता है। उससे प्रेरित युवा नशाखोरी से नष्ट हो रहे हैं। राज्य पुलिस सीमा पार और अन्य जगहों से आ रहे नशे के सामान को बंधी-बंधाई रकम लेकर नाकों से पार कर रही है। राज्य के नेताओं की छत्रछाया में अवैध व्यवसाय फूल-फल रहा है। ऐसे में पुलिसवाले सरताज सिंह (दिलजीत दोसांज) का छोटा भाई ड्रग्स का शिकार हो जाता है। तब उसकी आत्मा जाग उठती है। वह ड्रग्स के विरुद्ध अभियान और अस्पताल चलाने वाली डॉक्टर (करीना कपूर) के साथ मिल अपराधियों के विरुद्ध सुबूत इकट्ठा करता है। इस सबके बीच एक ट्रेक बिहार से पंजाब के खेतों में काम करने आई युवती (आलिया भट्ट) का है, जो ड्रग्स रैकेट का शिकार बन जाती है!
हॉलीवुड में जबर्दस्त सिनेमा बनता है। लेकिन भारत में भी वह सफल हो ऐसा जरूरी नहीं है। भारत में सफल होने वाली हॉलीवुड फिल्मों में एक खासीयत उनकी हिन्दी डबिंग भी होती है। हॉलीवुड के निर्माता निर्देशक भी अब इस बात को खूब अच्छे से समझ गए हैं। इसलिए हॉलीवुड वाले अपनी फिल्मों की हिन्दी डबिंग के लिए पेशेवर हिन्दी डब आर्टिस्टों को चुनने के बजाए उन आवाजों को महत्व दे रहे हैं, जो भारतीय दर्शकों के दिलो-दिमाग में रची बसी हैं। इसका एक तात्कालिक उदाहरण भारत में कमाई के रिकॉर्ड बना रही फिल्‍म 'द जंगल बुक' में देखने को मिल रहा है। इसमें डिज्नी जैसी निर्माता कंपनी ने पेशेवर हिन्दी डबिंग आर्ट‌िस्टों को चुनने के बजाय ‌बॉलीवुड जगत के दिग्गजों को चुना है। अव्वल ये कि उन सभी आवाजों को जबर्दस्त तारीफ हो रही है। बताया जा रहा है कि अभिनेता ओम पुरी की आवाज ने 'द जंगल बुक' के बगीरा (काला बिल्ला) के किरदार में जान भर दी है। उन्होंने कमाल की आवाज दी है। वहीं, बालू (भालू) की आवाज में अभिनेता इरफान खान ने जबर्दस्त पंजाबी बोली है।   ‪बॉलीवुड के दिग्गज नाना पाटेकर ने अपनी आवाज में शेर खान के किरदार को इस कदर जिया है कि फिल्म देखने के कई घंटों बाद तक उनकी आवाज कान में गूंजती रहती है। फिल्म की उपलब्धि है प्रियंका चोपड़ा की आवाज। उनका किरदार छोटा है कि लेकिन प्रियंका की आवाज भी अपनी छाप छोड़ जाती है। अभिनेत्री शेफाली शाह ने भी एक मां की ममता को अपनी आवाज में उभार दिया है। इसमें एक जानने लायक बात ये भी है कि जिस तरह से 'द जंगल बुक' हिन्दी संस्करण में बॉलीवुड के दिग्गज अभिनेताओं ने आवाजें दी हैं; ठीक उसी तरह इसके अंग्रेजी संस्करण में हॉलीवुड के दिग्गजों ने भी आवाजें दी हैं। इनमें बेन किंग्सले, बिल मुर्रे, इदरीश इल्बा, स्कॉर्लेट जॉनसन, क्रिस्ट‌िफर वाकेन, लूपिता नायॉग जैसे नाम शामिल हैं।  कई लोग तो यह कहते हुए सुने गए कि फिल्म देखने में जितना मजा आया, उतना ही इसके डायलॉग सुनने में। लेकिन यह पहली दफा नहीं है, जब बॉलीवुड ने हॉलीवुड को अपनी आवाज से सजाया है। इससे पहले शाहरुख खान, अमिताभ बच्चन, करीना कपूर, सैफ अली खान, सोनाक्षी सिन्हा, इमरान खान, विवेक ओबेरॉय जैसे बड़े सितारे यह काम कर चुके हैं, अगली स्लाइड में जानिए तब क्या हुआ था।
क्या आपको पता है कि मशहूर इंग्लिश शो 'गेम ऑफ थ्रोन्स' की एक्ट्रेस जोसफिन गिलान को काफी अधिक नशे की लत थी और वह इसके लिए कुछ भी कर सकती थी। जोसफिन ने इस बात को खुद स्वीकार किया है। जी हां, मशहूर फैंटेसी इंग्लिश सारीज 'गेम ऑफ थ्रोन्स' में प्रोस्टीट्यूट के किरदार में नजर आने वाली जोसफिन गिलान को कोकीन की बुरी लत थी। वह इसके लिए कुछ भी कर जाने को तैयार हो जाती थी। यहां तक की कोकीन खरीदने के लिए वह अपनी देह तक बेच देती थी। 
भारत में अब हॉलीवुड की फिल्मों ने इस कदर पांव पसारना शुरू कर दिया है कि बॉलीवुड वाले उनके साथ फिल्म रिलीज करने से डरने लगे हैं। अभी वह दिन बीते जमाने की बात नहीं हुई है, जब हॉलीवुड फिल्‍म देखना एक स्टेटस सिंबल हुआ करता था। आमजन को हॉलीवुड का सिनेमा रास नहीं आता था।
बॉलीवुड अभिनेता संजय दत्त ने कहा है कि वह अपनी आगामी बायोपिक को लेकर नर्वस नहीं हैं। तमाम विवादों के बावजूद संजय को लगता है कि उनका जीवन एक खुली किताब है। सजा काटकर जेल से बाहर आने के बाद से 57 वर्षीय संजय काफी सक्रिय रहे हैं और फिलहाल वह फिल्म भूमि की शूटिंग में व्यस्त हैं। इस फिल्म का निर्देशन ‘मुन्नाभाई’ को बनाने वाले राजकुमार हिरानी कर रहे हैं। मीडिया से बातचीत के दौरान संजय ने कहा, ‘मैं किसी चीज को लेकर नर्वस नहीं हूं। क्या आप सभी मेरे जीवन के बारे में नहीं जानते? मेरी हर चीज सबके लिए एक खुली किताब है। भूषण कुमार की इस फिल्म में बड़ी भूमिका है। मुझे केवल मेरी कहानी दी गई है। इसके अलावा जब हिरानी फिल्म की पटकथा लिख रहे थे तो मैं भी उनके साथ था।’ नयी पीढ़ी के अभिनेताओं के बारे में पूछने पर संजय ने कहा, ‘रणवीर सिंह, रणबीर कपूर, वरुण धवन और आलिया भट्ट को मैं बहुत ज्यादा पसंद करता हूं। वरुण ने भी कई अच्छे काम किए हैं। ये युवा वाकई बहुत अच्छा कर रहे हैं, खासकर आलिया बहुत शानदार हैं। इन सब के काम करने का तरीका बहुत ज्यादा पेशेवर है, ये बहुत अच्छा अभिनय कर रहे हैं।’ यह भी जोड़ा कि हाल के दिनों में किसी बड़े बजट की फिल्म में काम नहीं करने का उन्हें कोई पछतावा नहीं है। 
फिल्म अभिनेता प्रकाश राज और विशाल तमिलनाडू के किसानों द्वारा जंतर-मंतर पर हो रहे प्रदर्शन में भाग लेकर किसानों का समर्थन किया।
इस शुक्रवार को रिलीज हुई भारतीय फिल्में कोई जादू नहीं छोड़ पा रही हैं। जबकि हॉलीवुड फिल्म 'कैप्टन अमेरिका सिविल वार' ने अपनी कमाई से सबको चौंका दिया है। पिछले दिनों रिलीज हुई 'द जंगल बुक' के बाद अब कैप्टन 'अमेरिका सिविल वार' ने भारतीयों फिल्मों को बड़ा झटका दिया है। शरमन जोशी की 1920 लंदन ने पहले वीकएंड पर 7 करोड़ की कमाई की है। इसके साथ रिलीज हुई सनी लियोनी की 'वन नाइट स्टैंड' सिर्फ 2.25 करोड़ की कमाई कर सकी है। सनी लियोनी के बोल्ड सीन को लेकर फिल्म की काफी चर्चा थी लेकिन फिल्म दर्शकों पर जादू ना चला सकी। सबसे बड़ा झटका मनोज बाजपेयी की ट्रैफिक को लगा है। फिल्म को समीक्षकों ने तो खूब सराहा है लेकिन कमाई पहले तीन दिन में सिर्फ 2 करोड़ की कर सकी है। हॉलीवुड फिल्म 'कैप्टन अमेरिका सिविल वार' ने भारतीय बॉक्स ऑफिस पर पहले वीकएंड पर 37.68 करोड़ की कमाई की है। इस फिल्म के साथ रिलीज हुई तीनों फिल्में मिलकर भी हॉलीवुड फिल्म के आधा भी नहीं कमा पाई हैं। #CaptainAmericaCivilWar Fri 8.53 cr, Sat 8.79 cr, Sun 9.81 cr. Total: ₹ 27.13 cr nett. India biz. Gross: ₹ 37.68 cr. EXCELLENT! — taran adarsh (@taran_adarsh) May 9, 2016
ऑस्कर पुरस्कारों की दौड़ में शामिल फिल्में बनाने वाले स्टूडियो प्रचार पर हर साल लाखों डॉलर खर्च करते हैं। पुरस्कारों के लिए वोट डालने वाले तकरीबन 6,000 लोगों को लुभाने के लिए काफी पैसा खर्च किया जाता है। पर क्या इससे काम बनता भी है? आपने उस अभिनेत्री के बारे में सुना है, जिसने ऑस्कर मतदाताओं से अपने प्रदर्शन पर विचार करने के लिए पूरे एक पेज का विज्ञापन अखबारों में छपवाया? या आपको उस फिल्म प्रोड्यूसर के बारे में पता है, जिस पर अपने विरोधी की सुपरहिट फिल्म के खिलाफ प्रचार करने की वजह से प्रतिबंध लगा दिया गया था? एकेडमी ऑफ मोशन पिक्चर्स आर्ट्स एंड साइंसेज के 6,000 मतदाताओं को प्रभावित करने की कोशिश करने के ये सिर्फ दो उदाहरण हैं। एक अनुमान के मुताबिक, ऑस्कर पुरस्कारों के लिए होने वाले प्रचार पर हर साल लगभग 10 करोड डॉलर से 50 करोड डॉलर खर्च किया जाता है। ये आंकडे फिल्म प्रोड्यूसरों ने नहीं दिए हैं। प्रोड्यूसर और ब्लॉगर स्टीफन फॉलोज ने फिल्म उद्योग के अपने सहयोगियों से मिले आंकडों के आधार पर यह अनुमान लगाया है। उन्होंने अनुमान लगाया है कि सबसे अच्छी फिल्म का पुरस्कार पाने वाली फिल्म के लिए प्रचार अभियान पर तकरीबन एक करोड डॉलर खर्च किया गया। यह पैसा विज्ञापन, मीडिया और प्रचार पर खर्च किया गया। ऑस्कर के समय स्टूडियो फिल्म उद्योग की पत्रिकाओं में विज्ञापन देते हैं और फिल्म की खूबियों और उसके कलाकारों के प्रदर्शन के बारे में लोगों को बहुत ही सलीके से बताते हैं।
विद्या बालन अपनी आने वाली फिल्म 'बेगम जान' के लिए काफी मेहनत करती नजर आ रहीं हैं। इस कड़ी मेहनत का परिणाम भी जल्द ही उनके सामने आ गया। इस फिल्म के लिए विद्या बालन ने राइफल चलाने की ट्रेनिंग ली है, बता दें ये राइफल काफी भारी हैं, लेकिन फिल्म के लिए विद्या बालन ने सिर्फ दस दिन की ट्रेनिंग में इन भारी राइफल्स को संभालना और चलाना सीख लिया है। 
लंबे समय से बड़े परदे से दूरी को खत्म करते हुए रवीना टंडन एक बार फिर फिल्मों में वापसी करने वाली हैं। उनकी आने वाली फिल्म 'मातृ' का पोस्टर सामने आया। इस पोस्टर में सिर्फ रवीना टंडन का फेस दिखाया गया है, जिस पर अलग-अलग भाषा में कुछ शब्द लिखे हुए हैं।
अथिया शेट्टी ने भले ही अभी सिर्फ एक ही फिल्म में काम किया हो लेकिन वो अपने अफेयर्स को लेकर चर्चा में बनी रहती हैं। पिछले साल उन्हें साफ तौर पर उनकी डेब्यू फिल्म 'हीरो' के को-स्टार सूरज पंचोली के साथ रिलेशनशिप में देखा गया था। अब रिपोर्टस की मानें तो अथिया शेट्टी अपनी आने वाली फिल्म 'मुबारकां' के को-स्टार अर्जुन कपूर के साथ रिलेशनशिप में हैं। 
स्टार वॉर्स सीरीज की नई फिल्म 'स्टार वॉर्स-द फोर्स अवेकंस' ने उत्तर अमरीका में साइंस फिक्शन फिल्म 'अवतार' की कमाई के रिकॉर्ड को तोड़ दिया है।
हॉलीवुड में पैर जमाने की कोशिशों में लगीं प्रियंका चोपड़ा हालिया सफलता के बाद वहां अपने लिए मकान की तलाश में हैं। उन्होंने न्यूयॉर्क सिटी और मेनहट्टन के रियलिटी ब्रोकरों से बातचीत की है। इससे पहले प्रियंका मॉन्ट्रियल, कनाडा में एक किराये के मकान में रहते हुए अमेरिका में काम कर रही थीं। अब वो और किराए के घर में नहीं रहना चाहतीं। अमेरिकी टीवी पर क्वांटिको की सफलता के बाद उन्हें फिल्म, बेवॉच मिली है। जिसकी शूटिंग मियामी में चल रही है। इस बीच उन्होंने प्रॉपर्टी एजेंटों से बात शुरू कर दी है। जल्द ही क्वांटिको के दूसरे सीजन की शूटिंग शुरू होगी और उसमें भी प्रियंका लीड रोल में होंगी। सीरियल न्यूयॉर्क में शूट होना है, अतः प्रियंका न्यूयॉर्क या मैनहट्टन में मकान खरीदना चाहती हैं।
विद्या बालन की फिल्म 'बेगम जान' का ट्रेलर रिलीज हो गया है और ये ट्रेलर देखकर आप वाकई विद्या के फैन बन जाएंगे। एक बार फिर विद्या ने साबित कर दिया है कि वो एक जबरदस्त एक्ट्रेस हैं और उनकी जगह कोई नहीं ले सकता। फिल्म में विद्या एक कोठे की मालकिन के रोल में हैं और जिस लय और दमखम के साथ उन्होंने इस किरदार में जान डाली है वो देखने लायक है।
हॉलीवुड में 21वीं सदी में भी एशियाई मूल के अमेरिकी अभिनेताओं के साथ भेदभाव का सिलसिला बदस्तूर जारी है। हालांकि छोटे परदे में एशियाई मूल के अमेरिकी अभिनेताओं को लेकर तरक्की हुई है, लेकिन बड़ी भूमिकाएं अब भी श्वेत अमेरिकी अभिनेताओं तक ही सीमित हैं। अगर 80 के दशक की बात की जाए, तो तब से अब तक इसमें कोई सुधार देखने को नहीं मिलेगा। अभिनय के क्षेत्र में हालात तब और भी बदतर हो गए, जब एशियाई किरदार को खत्म करके श्वेत अभिनेताओं को तवज्जो दी गई। इस संबंध में फिल्म निर्माता और निर्देशक दलील देते हैं कि एशियाई मूल के अमेरिकियों के अभिनय वाली फिल्में बॉक्स ऑफिस पर बेहतर प्रदर्शन करने में कामयाब नहीं होती हैं। दुर्भाग्यवश, कॉमेडी ड्रामा ‘ब्रेकफास्ट एट टिफ्फनीज’ में अमेरिकी अभिनेता मिक्की रूनी के जैसे अभिनेताओं को चुनने का फैसला करना हॉलीवुड का पुराना रिवाज नहीं है। पिछले सप्ताह डिज्नी और मार्वल स्टूडियो ने ‘डॉक्टर स्ट्रेंज’ कॉमिक का ट्रेलर जारी किया, जिस पर बेहतर प्रतिक्रिया नहीं मिली। टिल्डा स्विंटन ने एक ट्रेलर में तिब्बती शख्स का किरदार निभाया। इसमें वह गंजे पुरुष के रूप में नजर आईं, जिसको लेकर लोग काफी असहज हो गए। इसके अलावा कुंग फू में एशियाई किरदार को लेकर विवाद हुआ। इस बाबत फिल्म निर्माताओं का कहना है कि अल्पसंख्यक एशियाई मूल के अमेरिकी अभिनेताओं को हॉलीवुड की फिल्मों में लीड रोल में लेना बेहद जोखिम भरा होता है। ऐसे में कोई भी जल्दी साहस नहीं करता है। 
शुक्रवार (3 जुलाई) को रिलीज हुई 'हाउसफुल 3' पर समीक्षक जमकर अपनी भड़ास निकाल रहे हैं। फिल्म क्रिटिक्स के गले नहीं उतर रही। ऐसे में फिल्म भारत में कैसी कमाई करती है, इसको लेकर अभी कुछ कहा नहीं जा सकता। फिल्म भारतीय बॉक्स ऑफिस पर शुक्रवार को क्या कमाल करती है इसका पता शनिवार तक ही चल पाएगा। संयुक्त अरब अमीरात में फिल्म गुरूवार को रिलीज हुई ऐसे में वहां से पहले दिन की कमाई की रिपोर्ट आ गई है। 'हाउसफुल-3' का काफी दिन से जबरदस्त प्रमोशन किया जा रहा है। इसका असर पहले दिन यूएई के पहले दिन के बिजनेस पर दिखाई दिया है। फिल्म ने यूएई में पहले दिन 2.20 करोड़ की कमाई की है। यूएई में पहले दिन की कमाई गुजरे साल की बड़ी हिट 'बाजीरान मस्तानी' से ज्यादा है। बाजीरीव मस्तानी ने पहले दिन 1.26 करोड़ की कमाई की थी। 'हाउस फुल 3' 'हाउसफुल' सीरीज की फिल्म है। फिल्म में अक्षय कुमार, रितेश देशमुख, अभिषेक बच्चन, बोमन ईरानी, जैकी श्रॉफ, जैकलीन फर्नांडिस, लीजा हेडन, नर्गिस फाखरी, चंकी पांडे ने काम किया है। फिल्म की कमाई पर ट्रेड एनेलिस्ट तरण आदर्श का ट्वीट #Housefull3 - UAE + GCC - Thu: AED 1.2 mn [₹ 2.20 cr]... One of the highest non-Eid openings. Better than #BajiraoMastani AED 690k. — taran adarsh (@taran_adarsh) June 3, 2016
सलमान खान का उनकी आने वाली फिल्म 'टाइगर जिंदा है' का लुक सामने आ गया है। सलमान का यह लुक उनकी टीम ने इंस्टाग्राम पर डाला है।
इस शुक्रवार रिलीज हुई 'उड़ता पंजाब' पिछले एक महीने से लगातार सुर्खियों में हैं। सेंसर बोर्ड से चली लंबी खींचतान के बाद आखिरकार फिल्म रिलीज हो गई। पंजाब में बढ़ रहे नशे के कारोबार और नशे के आदी होते जा रहे समाज को लेकर बनी इस फिल्म को समीक्षकों से मिली-जुली प्रतिक्रिया मिली है। शाहिद कपूर और आलिया भट्ट की एक्टिंग को काफी सराहा जा रहा है। फिल्म को लेकर हुए विवाद के चलते फिल्म की कमाई पर सबकी निगाहें हैं। पहले दिन फिल्म की कमाई ने निर्माताओं के चेहरे खिला दिए हैं। फिल्म ने पहले दिन 10.05 करोड़ की कमाई की है। इस साल पहले दिन सबसे ज्यादा कमाई करने वाली फिल्मों की लिस्ट में 'उड़ता पंजाब' पांचवे नंबर पर आ गई। इस साल पहले दिन सबसे ज्यादा कमाई के मामले में 'फैन' पहले नंबर पर है। फिल्म की कमाई पर ट्रेड एनेलिस्ट तरण आदर्श का ट्वीट #UdtaPunjab had a STRONG Fri... Best in North India [Delhi, Punjab]... Plexes across big cities VERY GOOD... Fri ₹ 10.05 cr. India biz. — taran adarsh (@taran_adarsh) June 18, 2016   Highest OPENING DAY biz of 2016:#Fan ₹ 19.20 cr#HF3 ₹ 15.21 cr#Airlift ₹ 12.35 cr#Baaghi ₹ 11.94 cr#UdtaPunjab 10.05 cr Hindi films. — taran adarsh (@taran_adarsh) June 18, 2016
लम्बे समय के बाद आ रही रवीना टंडन की फिल्म 'मातृ- द मदर' का टीजर सामने आया है। हाल ही में इस फिल्म का पोस्टर रिलीज हुआ था। इस टीजर में रवीना टंडन थोड़े ही समय के लिए दिखाई देंगी, लेकिन इतने कम समय में ही उन्होंने दर्शकों को दमदार मैसेज देने की कोशिश की है। रवीना का लुक काफी जलवे बिखेर रहा है। 
कुछ भी कहो लेकिन मानना पड़ेगा कि अक्षय कुमार आज सभी एक्टरों के लिए कांटे की टक्कर बने हुए हैं। एक तो पहले से ही सालभर में उनकी चार से पांच फिल्में आती हैं और अब उनकी फिल्में रिलीज से पहले भी कमाई के रिकॉर्ड बना रही हैं।
बॉलीवुड एक्टर अर्जुन कपूर इन दिनों फिल्म की शूटिंग में नहीं बल्कि शादी में व्यस्त हैं। घबराइए मत ये उनकी अपनी शादी नहीं है। वो अपने पूरे परिवार के साथ अबू धाबी पहुंचे हैं जहां उनकी बुआ के बेटे अक्षय मारवाह की शादी है। शादी से पहले की मेंहदी और संगीत सेरेमनी में पूरे कपूर खानदान ने बहुत मस्ती की। इसकी तस्वीरें सोशल मीडिया पर वायरल हो रही हैं। इसके अलावा संगीत सेरेमनी में अर्जुन कपूर और उनके छोटे कजन ब्रदर जहान कपूर का एक वीडियो सामने आया है जिसमें दोनों पूरी मस्ती में सैटरडे-सैटरडे गाने पर डांस कर रहे हैं। ये वीडियो सोशल मीडिया पर धूम मचा रहा है।
नवविवाहित जोड़ी बिपाशा बसु और करन सिंह ग्रोवर शादी के बाद हनीमून के लिए मालदीव गए हैं। शनिवार की देर रात को उन्होंने मुंबई से मालदीव की उड़ान भरी। दोनों बहुत खुश थे और उनके चेहरे से साफ था कि अभी-अभी शादी हुई है। खास बात यह है कि मालदीव इस जोड़ी की पसंदीदा जगह है और शादी से पहले भी वह इस जगह लंबी छुट्टियां मनाते देखे गए थे। मगर तब उनके साथ दोस्तों और स्टाफ की लंबी-चौड़ी टीम हुआ करती थी। इस बार कोई स्टाफ मैंबर या दोस्त बिपाशा और करन के साथ नहीं है। बिपाशा और करन ने 30 अप्रैल को शादी की है। शादी के बाद रिसेप्शन में बॉलीवुड सितारों का तगड़ा जमावड़ा रहा। शादी के बाद लगातार इस जोड़े को शुभकामनाएं देने के लिए शुभचिंतक पहुंच रहे थे। अब जब शादी को एक हफ्ते से ज्यादा का समय हो गया है तो दोनों निजी पलों को सजोंने मालदीव गए हैं।
निर्माता: सुजॉय घोष निर्देशक: रिभु दासगुप्ता सितारे: अमिताभ बच्चन, नवाजुद्दीन सिद्दिकी, विद्या बालन, सब्यसाची चक्रवर्ती, पद्मावती राव रेटिंग *** तीन देख कर निकलने के बाद एक ही छवि दिमाग में रह जाती है। अमिताभ बच्चन। सिनेमा और उम्र के साथ कलाकार कैसे निखरता है, इस बात को तीन में आप खूब आश्चर्यचकित होकर देख सकते हैं। अमिताभ कुंदन तो कब के बन चुके हैं, अब उनकी आभा हर फिल्म के साथ और निखरती जाती है। यहां अकेले अमिताभ तीन के बराबर हैं। फिल्म को इतने बेहतरीन ढंग से वह अपने अभिनय के साथ लेकर बढ़ते हैं कि नवाजुद्दीन सिद्दिकी और विद्या बालन पीछे रह जाते हैं। जो नवाज अपनी फिल्मों में अक्सर दूसरे ऐक्टरों से अलग चमक बिखरते हैं, वह अमिताभ के साथ बैक सीट पर होते हैं। हालांकि जिन दृश्यों में वह अमिताभ के साथ नहीं हैं वहां अपनी मौजूदगी को बखूबी दर्ज कराने में कामयाब रहते हैं। तीन कुल जमा सिर्फ अमिताभ बच्चन का सिनेमा है। उन्हें चाहने वालों के लिए है। यह ऐसी थ्रिलर है जो धीरे-धीरे रफ्तार पकड़ती है। उसका रहस्य धीरे-धीरे खुलता है। बेहतर यही है कि अगर आप फिल्म को देखने का मन बनाए हैं तो इसके बारे में किसी जानने की कोशिश न करें। फिल्म मिस्टर जॉन बिस्वास (अमिताभ बच्चन) की कहानी है, जिनकी पोती का आठ साल पहले अपहरण हो गया था। अपहरण के बाद वह हादसे में मारी गई थी। मगर अपहरणकर्ता पकड़ से बाहर है। जॉन उसे सजा दिलाना चाहते हैं और रोज पुलिस थाने के चक्कर काटते हैं कि क्या कोई सुराग मिला? अपहरणकर्ता को पकड़ने में नाकाम पुलिस अधिकारी (नवाजुद्दीन सिद्दिकी) पादरी बन चुका है और वह जॉन से भी हादसे को भूल कर ईश्वर में मन लगाने को कहता है। इसी बीच जॉन को बाजार में एक अनाथ बच्ची दिखती है, जिसके सिर पर वह ऊनी टोपी है, जो अपहरण के समय पोती ने पहन रखी थी। ...और यहां से जॉन की जिद पोती के अपहरण और मृत्यु के रहस्य को ऊन के गोले की तरह खोलती चली जाती है।
निर्माता-निर्देशक: नागेश कुकुनूर सितारे: कृष छाबड़िया, हेतल गाडा रेटिंग **** हैदराबाद ब्लूज (1998), इकबाल (2005) और डोर (2006) जैसी फिल्में बनाने वाले नागेश कुकुनूर एक बार फिर रंगत में हैं। धनक का अर्थ है, इंद्रधनुष। मगर कहानी के केंद्र में मौजूद छोटू (कृष छाबड़िया) देख नहीं सकता! उसकी बहन परी (हेतल गाडा) सपना देख रही है कि इलाज कराने पर भाई की आंखों की रोशनी वापस आ जाएगी। दोनों के माता-पिता नहीं हैं। वे चाचा-चाची के पास रहते हैं, जो मुश्किल से घर चला पाते हैं। ऐसे में परी भाई के इलाज के लिए अपने पसंदीदा सितारे शाहरुख खान से मदद मांगती है। उसे लगातार चिट्ठियां लिखती है। मजेदार बात यह कि छोटू शाहरुख के विपरीत सलमान खान का फैन है। भाई-बहन अपने पसंदीदा सितारे को दूसरे से बेहतर बताते हुए हर समय झगड़ते रहते हैं। जिंदगी में स्मॉल मिलाते जाएं तो लार्ज अपने आप बन जाता है। धनक की कहानी ऐसी ही है। जिंदगी की छोटी-छोटी तस्वीरें मिल कर यहां एक बड़ा फ्रेम तैयार है। जिसमें छोटू और परी की लंबी यात्रा है, जहां जीवन के प्रति सहज विश्वास और दूसरों के लिए स्नेह है। उन्हें भरोसा है जिस लक्ष्य को पाने के लिए निकले हैं अंततः उसे हासिल कर लेंगे। शाहरुख खान जैसलमेर में शूटिंग कर रहा है... यह खबर उन्हें मिलती है तो दोनों घर से भाग जाते हैं। शाहरुख की एक फिल्म का संवाद हैः कहते हैं अगर किसी चीज को दिल से चाहो तो पूरी कायनात उसे तुमसे मिलाने की कोशिश में लग जाती है। क्या शाहरुख खान बच्चों को मिलता है? उनकी मदद करता है? फिल्म अंत तक बांधे रखती है।
बॉलीवुड डायरेक्टर अली अब्बास जफर आज कल अपनी आने वाली फिल्म 'टाइगर जिंदा है' की शूटिंग के काम में लगे हुए हैं। इसी शूटिंग का एक छोटा सा वीडियो अली अब्बास जफर ने ट्विटर पर भी शेयर किया। ये एक एक्शन सीन का वीडियो है। 
अक्षय कुमार के बेटे आरव ने मदर्स डे पर मम्मी ट्विंकल खन्ना और पापा अक्षय कुमार को एक खास तोहफा दिया है। आरव मार्शल आर्ट में ब्लैक बैल्ट हो गए हैं। अक्षय और ट्विंकल दोनों ने इस खुशी को ट्विटर पर साझा किया है। ट्विंकल खन्ना ने इससे मदर्स डे का गिफ्ट कहा है। वहीं अक्षय ने इसे आरव के नौ साल की मेहनत का नतीजा बताया है। अक्षय कुमार भी मार्शल आर्ट में महारात रखते हैं। ऐसे में आरव भी उन्हीं के नक्शे-कदम पर चलते दिख रहे हैं। Its a #SonDay all d way!After 9 yrs of training my son got his 1st degree black belt in Kudo #proudfather #overjoyed pic.twitter.com/z4Obcvhia1— Akshay Kumar (@akshaykumar) May 8, 2016 The biggest Mother's Day gift! Just got the news from his camp-All the years of nagging have paid off:) #BlackBelt https://t.co/DXcViYtfkS— Twinkle Khanna (@mrsfunnybones) May 8, 2016
इस शुक्रवार (10 जून) को रिलीज हुई फिल्में बॉक्स ऑफिस पर कोई कमाल नहीं कर सकी हैं। इस शुक्रवार को रिलीज हुईं रणदीप हुड्डा और काजल की फिल्म 'दो लफ्जों की कहानी' अपनी छाप नहीं छोड़ सकी, फिल्म को समीक्षकों ने भी खारिज कर दिया। अमिताभ बच्चन और नवाजुद्दीन सिद्दीकी की 'तीन' को समीक्षकों ने शानदार फिल्म कहा है। इसके बावजूद तीन भी कमाई के मामले में कोई प्रभाव नहीं छोड़ पाई है। 'तीन' ने पहले दिन 2.7 करोड़ रुपये की कमाई की है। जिसको फिल्म से अमिताभ जैसा नाम जुड़ा होने के कारण बहुत बेहतर नहीं कहा जा सकता। वहीं एक बार फिर हॉलीवुड की फिल्म ने कमाल किया है। 'द कनजरिंग-2' ने भारतीय बॉक्स ऑफिस पर 5.25 करोड़ की कमाई की है। 'द कनजरिंग-2' ने एक बार फिर भारतीय फिल्मों का दिल तोड़ दिया है। 'द कनजरिंग-2' की कमाई को लेकर तरण आदर्श का ट्वीट #TheConjuring2 has an EXCELLENT start... Fri ₹ 5.25 cr nett [775 prints/900 screens]. India biz. Note: English+Hindi+Tamil+Telugu versions.— taran adarsh (@taran_adarsh) June 11, 2016
इस शुक्रवार रिलीज हुई 'हाउसफुल-3' इस साल वीकएंड पर पर सबसे ज्यादा कमाने वाली फिल्म बन गई है। शुक्रवार से ही शानदार कमाई कर रही 'हाउसफुल-3' ने अपना बढ़िया प्रदर्शन शनिवार और रविवार को भी जारी रखा। अक्षय कुमार, अभिषेक बच्चन और रितेश देशमुख जैसे सितारों से सजी ये फिल्म समीक्षकों को पसंद नहीं आई है। क्रिटिक्स के एक खराब फिल्म करार देने के बावजूद 'हाउसफुल-3' दर्शकों को खूब भा रही है। शुक्रवार को 15.21 करोड़ के साथ साल (2016) की दूसरी सबसे बड़ी ओपनर बनने वाली 'हाउसफुल-3' वीकएंड पर सबसे ज्यादा कमाने वाली साबित हुई। फिल्म ने शाहरुख खान की 'फैन' को पीछे छोड़ दिया है। फिल्म ने शनिवार को 16.30 और रविवार को 21.80 करोड़ की कमाई की। फिल्म की पहले वीकएंड पर कुल कमाई 53.31 करोड़ है, जो 'फैन' (52.35) से तकरीबन एक करोड़ ज्यादा है। फिल्म की कमाई पर तरण आदर्श का ट्वीट #Housefull3 was EXCEPTIONAL on Sun... Fri 15.21 cr, Sat 16.30 cr, Sun 21.80 cr. Total: ₹ 53.31 cr. India biz... Growth on Sun: 33.74%. FAB! — taran adarsh (@taran_adarsh) June 6, 2016   Highest OPENING WEEKEND biz of 2016:#Housefull3 ₹ 53.31 cr#Fan ₹ 52.35 cr#Airlift ₹ 44.30 cr#Baaghi ₹ 38.58 cr Hindi films. India biz. — taran adarsh (@taran_adarsh) June 6, 2016
विवेक ओबेरॉय आजकल अपनी आने वाली फिल्म 'विवेगम' की शूटिंग में लगे हुए हैं। इस फिल्म में विवेक ओबेरॉय का फर्स्ट लुक सामने आया है। अपने इस फर्स्ट लुक में विवेक ओबेरॉय काफी हैडसम दिख रहे हैं। उन्होंने सफेद रंग की शर्ट पहन रखी है, और उसके ऊपर डबल कोट। उनके इस लुक और ज्यादा बिंदास बनाया है लैदर के ग्लव्स और टाई ने। 
इस शुक्रवार रिलीज हुई 'हाउसफुल-3' ने जोरदार कमाई से सबकी बोलती बंद कर दी है। फिल्म ने पहले दो दिन में जबरदस्त कमाई की है। फिल्म की कमाई ने उन सबको जवाब दिया है, जो फिल्म की बुराई करते नहीं थक रहे हैं। 3 जून को रिलीज हुई 'हाउसफुल-3' समीक्षकों के गले नहीं उतरी है। समीक्षाओं में फिल्म को सिरे से नकार दिया गया है। क्रिटिक्स ने एक्टिंग, कहानी, कैमरा समेत हर स्तर पर फिल्म को बेकार करार दिया है। ऐसे में कहा जा रहा था कि दूसरे दिन (शनिवार) को फिल्म की कमाई कमजोर पड़ेगी। फिल्म की कमाई दूसरे दिन शुक्रवार के मुकाबले बढ़ गई है। पहले दिन 15.21 करोड़ कमाने वाली 'हाउसफुल-3' ने शनिवार को कमाई में 7.17 फीसदी की बढ़ोत्तरी करते हुए 16.30 करोड़ की कमाई की है। इस तरह पहले दो दिन में फिल्म की कमाई 31.51 करोड़ हो गई है। फिल्मी पंडित अब 'हाउसफुल-3' से तगड़े वीकएंड की उम्मीद कर रहे हैं। 'हाउसफुल-3' में अक्षय कुमार, रितेश देशमुख, अभिषेक बच्चन, बोमन ईरानी, जैकी श्रॉफ, जैकलीन फर्नांडिस, लीजा हेडन, नर्गिस फाखरी और चंकी पांडे जैसे सितारे हैं। #Housefull3 Fri 15.21 cr, Sat 16.30 cr. Total: ₹ 31.51 cr. India biz... Growth in biz on Sat: 7.17%... Sun shows begin on STRONG note. — taran adarsh (@taran_adarsh) June 5, 2016
'ए फ्लाइंग जट' में टाइगर श्रॉफ की मां के किरदार में नजर आई अमृता सिंह अब इरफान खान और सबा कमर की फिल्म 'हिन्दी मीडियम' में स्कूल की प्रिंसिपल की भूमिका में नजर आएंगी। मीडिया से बातचीत के दौरान फिल्म के डायरेक्टर ने अमृता सिंह रोल के बारे में बताया कि ये रोल एक महिला का है जो बच्चों के भविष्य का फैसला करती है और अमृ्ता सिंह इस रोल के हिसाब से बिल्कुल फिट बैठती है। 
मशहूर हॉलीवुड निर्देशक स्टीवेन स्पिलबर्ग की फैंटेसी फिल्म में जल्द ही गुलशन ग्रोवर काम करते नजर आएंगे। आपको बता दें कि ये बैड मैन स्पिलबर्ग की एंडवेंचर फैंटेसी फिल्म 'द बिग फ्रेंडली जाएंट' में विलेन की आवाज में सुनाई देंगे। इस फिल्म में विलेन की भूमिका हॉलीवुड अभिनेता जीमेन क्लेमेंट निभाएंगे जिनकी आवाज गुलशन ग्रोवर देंगे। वहीं फिल्म के हीरो की आवाज बिग बी देंगे। फिल्म के हीरो के तौर पर मार्क रायलेंस को देखा जा सकेगा।
अमेरिका के लॉस एंजिल्स शहर में आयोजित हुए 58वीं वार्षिक ग्रैमी अवार्ड सम्मान समारोह में इस साल के विजेताओं की घोषणा की गई। इसमें अमेरिकी पॉप गायिका टॉयलर स्विफ्ट के एलबम '1989' को एलबम ऑफ दि ईयर ग्रैमी अवार्ड दिया गया। इसके अलावा केंड्रिक लेमार को उनके रैप एलबम 'टू पिंप अ बटरफ्लाई' को बेस्ट रैप एलबम श्रेणी में ग्रैमी अवार्ड दिया गया। उल्लेखनीय है कि केंड्रिक ने ये पांचवी बाद ग्रैमी अवार्ड जीता है। संगीत की दुनिया का ऑस्कर कहा जाने वाला ग्रैमी अवार्ड को अमेरिका का संस्‍थान 'नेशनल एकेडमी ऑफ रिकार्डिंग आर्ट्स एंड साइंसेस' देता है। इसमें संगीत के क्षेत्र में दुनियाभर की संगीत से जुड़ी हस्तियों के कामों के मुल्यांकन किया जाता है और ज्यूरी विजेताओं की घोषणा करती है। इसे पहले ग्रामाफोन पुरस्कार के नाम से जाना जाता था। भारत की भी आठ हस्तियों को ये अवार्ड मिल चुका है। उनकी जानकारी अगली स्लाइड में दी गई है। इस बार के प्रमुख अवार्ड की लिस्ट इस प्रकार है एल्बम ऑफ दि ईयर-  1989 (गायिका-टॉयलर स्विफ्ट) सॉन्ग ऑफ दि ईयर - थिंकिंग आउट लाउड (गायक- एड शीरन) बेस्ट पॉप ऑफ दि ईयर -'टू पिंप अ बटरफ्लाई' (गायक- केंड्रिक लेमार) बेस्ट कंट्री एल्बम -ट्रैवलर (गायक- क्रिस स्टैप्लेटन) रिकॉड ऑफ दि ईयर- अपटाउन फंक (कलाकार- मार्क रेनसन, ब्रूनो मार्श) बेस्ट न्यू आर्टिस्ट- मेघम ट्रैनियर इसी साल भारतीय सितार वादक अनुष्का शंकर को उनकी सोलो क्लासिकल इंडियन एल्बम 'होम' के लिए बेस्ट वर्ल्ड म्यूजिक कैटेगरी में नामांकित किया गया था। भारतीय वोकलिस्ट मदी दास के 'भक्ति विदाउट बॉर्डर्स' को भी बेस्ट न्यू एज वोकलिस्ट कैटेगरी में नामांकित किया गया था। वहीं ऐमी के निर्देशक असिफ कपाड़िया को ग्रैमी में नामांकन मिला था। अगली स्लाइड में जानिए, ग्रैमी अवार्ड चयन समिति ने कब-कब भारतीय संगीत हस्तियों का लोहा माना।
निर्माता: प्रीति गुप्ता-मनीष मूंदड़ा निर्देशक: अनु मेनन सितारे: नसीरूद्दीन शाह, कल्कि कोचलिन, रजत कपूर रेटिंग *** इंतजार करना किसको अच्छा लगता है? इंतजार में एक-एक घड़ी सदियों जैसी लगती है। शायरों-कवियों और कहानीकारों ने इस पर जाने कितना लिखा है। निर्देशक अनु मेनन की फिल्म में भी इंतजार है। मगर थोड़ा अलग। यहां इंतजार है अस्पताल में! कोई अपना आईसीयू में है। जिंदगी और मौत के बीच। यहां इंतजार के साथ एक अनजाना-अंधियारा डर है तो उम्मीद की किरण भी। दोनों के बीच झूलते किरदार हैं और जिंदगी को लेकर उनका नजरिया। वेटिंग की कहानी एक पांच सितारानुमा अस्पताल में है, जहां प्रो.शिव नटराज (नसीरूद्दीन शाह) की पत्नी आठ महीने से कोमा में है। प्रोफेसर का मानना है कि एक ऑपरेशन पत्नी को वापस उनकी दुनिया में ला सकता है, मगर डॉक्टर (रजत कपूर) की राय जुदा है। इसी अस्पताल में एक कार एक्सीडेंट के बाद तारा (कल्कि कोचलिन) के पति को लाया जाता है, जो गंभीर चोट से कोमा में है। उसके सिर में जमे गोल्फ की गेंद बराबर थक्के को अगर निकाला जाए तो वह बच सकता है। जी सकता है। मगर जिंदा रहने के बाद क्या वह हाथ-पैर हिला सकेगा? क्या अपने पैशन मैराथन दौड़ने और टेनिस खेलने के लायक रहेगा? ऐसा नहीं हुआ तो क्या वह अपनी लकवाग्रस्त जिंदगी कबूल कर सकेगा? अगर उसके मन का जीवन न हो तो जिंदगी बेकार नहीं? क्या उसे विदा करना ही बेहतर है!! यह तारा का द्वंद्व है।
सलमान खान के विवादित बयान पर अब उनके पिता सलीम खान ने माफी मांगी है। उन्होंने बेटे की तरफ से सफाई देते हुए कहा कि जो भी हुआ है काफी गलत हुआ है। ऐसा नहीं होना चाहिए था। उन्होंने कहा कि सलमान ने जो कहा, वह गलत है। मैं सबकी ओर से माफी मांगता हूं। हालांकि सलमान का ऐसा इरादा नहीं था।
इस शुक्रवार रिलीज हुई 'हाउसफुल-3' ने पहले दिन बॉक्स ऑफिस पर जबरदस्त कमाई की है। फिल्म इस साल (2016) पहले दिन सबसे ज्यादा कमाने वाली फिल्मों के मामले में दूसरे नंबर पर आ गई है। 'हाउसफुल-3' को लेकर समीक्षकों की राय अच्छी नहीं है। लगभग सभी समीक्षकों ने फिल्म को बेहद घटिया कहा है। इसके बावजूद फिल्म की कमाई पर इसका कोई असर पड़ता नहीं दिख रहा है। पहले दिन फिल्म की कमाई निर्माताओं का उत्साह बढ़ाने वाली है। फिल्म ने पहले दिन 15.21 करोड़ की कमाई की है। इस साल पहले दिन सबसे ज्यादा कमाने के मामले में फिल्म ने अक्षय कुमार की एयरलिफ्ट को पछाड़ दिया है। एयरलिफ्ट ने पहले दिन 12.35 करोड़ की कमाई की थी। 'हाउसफुल-3' इस साल पहले दिन सबसे ज्यादा कमाने वाली फिल्मों में 'फैन' के बाद दूसरे नंबर पर आ गई है। फैन ने पहले दिन 19.20 करोड़ की कमाई की है। अक्षय कुमार, रितेश देशमुख, अभिषेक बच्चन, बोमन ईरानी, जैकी श्रॉफ, जैकलीन फर्नांडिस, लीजा हेडन, नर्गिस फाखरी और चंकी पांडे जैसे सितारों से सजी ये फिल्म हाउसफुल सीरीज की तीसरी फिल्म है। फिल्म की कमाई पर तरण आदर्श का ट्वीट #Housefull3 Fri ₹ 15.21 cr. India biz... Sat + Sun biz should add to a STRONG total... Current trends suggest ₹ 50 cr [+/-] weekend... #HF3 — taran adarsh (@taran_adarsh) June 4, 2016   Highest OPENING DAY biz of 2016:#Fan ₹ 19.20 cr#Housefull3 ₹ 15.21 cr#Airlift ₹ 12.35 cr#Baaghi ₹ 11.94 cr Hindi films. India biz. — taran adarsh (@taran_adarsh) June 4, 2016
रोबोट और मशीनों को लेकर नित नए आविष्कार हो रहे हैं। सुरक्षा, तकनीकी क्षेत्र से लेकर आगे बढ़कर अब रोबोट हमारी दैनंदिन जिंदगी के कामों में शामिल होने को तैयार है। लेकिन कुछ फिल्मों में इस संकल्पना को दुनियावी मान्यताओं की सीमा से आगे तक ले जाया गया है। हाल में आई दो हॉलीवुड फ‌िल्मों 'हर' और 'एक्स मशीना' ने लोगों को एक नया ही ख्वाब दिखा दिया है। इन फिल्मों में इंसान के मशीन के इश्क में मुब्तिला होते और यहां तक कि मशीनी मानव या रोबोट से जिस्मानी ताल्लुक बनाते भी दिखाया गया है। जापान में एक इससे बड़ी बात सामने आई, जब एक फिल्म में हीरोइन की भूमिका के लिए एक रोबोट को चुना गया। वहां से एक 'रोबोट मूवी स्टार' जैसे शब्द सामने आए। इसका आशय यह कि कल को अगर आपका कोई चहेता या चहेती फिल्‍म स्टार एक रोबोट भी हो सकती हैं, जिसका पेशा अभिनय करना हो। एक अहम बात यह कि जब-जब रोबोट या मशीनें फिल्म की केंद्रीय भूमिका में होती हैं, तो फिल्म का कारोबार भी खूब होता है। बॉलीवुड में भले मशीन आधारित फिल्मों का चलन अभी कम हो, पर 'रोबोट', 'रॉ-वन' या आने वाली फिल्म 'रोबोट 2' को लेकर भारतीय दर्शकों में खूब उत्साह है। अगली स्लाइड में जानिए, क्या थी फिल्म 'हर' और 'एक्स मशीना'। कैसे इसमें इंसान के जिस्मानी तालुक्कात मशीनों से बनाते दिखाया गया था। और वो कौन सा जापानी रोबोट है, जिसने फिल्म में मुख्य किरदार निभाया है।
रजनीकांत और अक्षय कुमार की फिल्म '2.0' रिलीज से पहले ही विवाद में फंस गई है। हाल ही में चेन्नई में इस फिल्म की शूटिंग चल रही थी और इसी दौरान जब दो फोटोग्राफरों ने शूटिंग की तस्वीरें क्लिक करनी चाहीं तो सेट पर मौजूद बाउंसरों ने उनके साथ हाथापाई की।
निर्माता: धीरज शेट्टी, धवल जयंतीलाल गाडा निर्देशक: दीपक तिजोरी सितारे: रणदीप हुड्डा, काजल अग्रवाल, अनिल जॉर्ज, मामिक रेटिंग *1/2 अगर फिल्म कागज पर सही ढंग से नहीं लिखी गई तो कितने ही अच्छे कलाकार, तकनीशियन और लोकेशन लीजिए, सब बेकार हैं। दो लफ्जों की कहानी में यही हुआ। अव्वल कहानी किसी बंद स्टोर में से झाड़पोंछ कर निकाली गई मालूम पड़ती है, दूजे पटकथा में भावनाओं को उद्वेलित करने वाले दृश्य तथा संवाद गायब हैं। जबकि यहां रिंग में फाइटिंग भी है और प्रेम में डूबे किरदार भी। आश्चर्य यह कि ऐसी कहानी के लिए भी निर्देशक ने एक कोरियाई फिल्म को आधार बनाया। संभवतः इसकी वजह है कि दीपक तिजोरी भट्ट कैंप शिक्षित हैं, जिन्हें सबक मिला है कि रीमेक से कम मेहनत और कम समय में जल्दी काम हो जाता है। परंतु उसका नतीजा क्या आता है, यह सामने है! दो लफ्जों की कहानी में तर्क के तमाम सिरे खुले पड़े हैं। एक अनाथ बच्चा बड़ा होकर फ्री स्टाइल फाइटर बन गया है मगर किन्हीं वजहों से जेल की हवा खाकर बाहर निकला है। उसकी जिंदगी में एक नेत्रहीन लड़की आती। बातों-बातों में प्यार होता है और पता चलता है कि लड़की की आंखों की रोशनी अप्रत्यक्ष रूप से इसी फाइटर की वजह से चली गई थी। अब फाइटर चाहता है कि लड़की का इलाज हो जाए। वह देखने लगे।
भारतीय सिनेप्रेमियों के दिल में अब भी एक कसक बाकी रह गई है, 'किसी हिन्दुस्तानी फिल्म को ऑस्कर कब मिलेगा'। लेकिन बीते कुछ वर्षों में भारत की बढ़ती भागीदारी को देखते हुए यह कहना अतिश्योक्ति नहीं होगा कि अब वह दिन दूर नहीं है। आगामी 28 फरवरी की रात 88वें ऑस्कर सम्मान समारोह में आपको इसकी एक दमदार बानगी देखने को मिलेगी, जब एक भारतीय अभिनेत्री के हाथों से ऑस्कर विजेताओं को ऑस्कर प्रतिमा दिलवाई जाएगी। ऑस्कर संचालकों ने खुद अपनी ओर इसके लिए अभिनेत्री प्रियंका चोपड़ा के नाम की घोषणा की है। Big #Oscars news! Thirteen more presenters announced! https://t.co/ACwuPaPCPP pic.twitter.com/pUCmgjUhXR— The Academy (@TheAcademy) February 1, 2016 उल्लेखनीय है कि बॉलीवुड अभिनेत्री प्रियंका चोपड़ा ने पिछले साल ही हॉलीवुड का रुख किया था। उन्होंने प्रतिष्ठित अमेरिकी टीवी चैनल 'एबीसी' के टीवी शो 'क्वांटिको' में मुख्य भूमिका निभाई। और भूमिका ही नहीं निभाई, भारतीय फिल्मों और कलाकारों की अब तक उपेक्षा करते आ रहे ऑस्कर अवार्ड संचालकों को मजबूर कर दिया कि वे इस 'अवार्ड नाईट' में भारत की भागीदारी सुनिश्चित करें। क्योंकि भारतीय सिनेमा और कलाकरों में भी वो माद्दा है कि उन्हें ऑस्कर से नवाजा जाए। बीते साल जब प्रियंका ने अमेरिकी टीवी शो में अपनी अभिनय प्रतिभा का प्रर्दशन किया तो अमेरिकियों को इसका अहसास हुआ। उन्होंने अपने पहले ही किरदार से कई अमेरिकी कलाकारों को पछाड़ते हुए प्रतिष्ठित अमेरिकी 'पिपल्स च्वाइस अवार्ड' हासिल किया। यूं तो 87 बार आयोजित हो चुके ऑस्कर अवार्ड में अब तक भारत ने 20 दावेदारियां ठोंकी हैं। लेकिन इसमें महज पांच में ही जीत हासिल हुई। एक मौका ऐसा भी आया जब ऑस्कर ने अपनी ओर एक भारतीय सिनेमाई हस्ती को बुलाकार सम्मानित किया।
निर्माता: विकी राजानी/सुनील लुल्ला निर्देशक: पवन कृपलानी सितारे: राधिका आप्टे, सत्यदीप मिश्रा रेटिंग **1/2 क्या ऐसा हो सकता है कि भविष्य में होने वाली घटना किसी को पहले दिख जाए? कहते हैं कि कभी कभी कुछ लोगों ने यह अनुभव किया है। जिनके साथ ऐसा नहीं हुआ, उनके लिए इस पर विश्वास करना कठिन है। फोबिया को देखते हुए भी आप कुछ ऐसी मुश्किल से गुजरते हैं। कठिनाई तब और बढ़ती है जब फिल्म के टाइटल पर विश्वास कर बैठते हैं। फोबिया मतलब होता है, डर। फिल्म की नायिका एगोराफोबिया से ग्रस्त है। यह ऐसी मानसिक दशा है जिसमें इंसान को खुली/अनजान जगहों से डर लगता है। व्यक्ति शॉपिंग मॉल और एयरपोर्ट से भी डरता है। दुनिया के कई लेखक, संगीतज्ञ, अभिनेता इस फोबिया के शिकार रहे हैं। हालांकि इस सूची में कोई भारतीय नाम नहीं मिलता। वैसे, फोबिया की नायिका महक (राधिका आप्टे) चित्रकार है। महक आधी रात को एक पार्टी से लौट रही है और टैक्सी ड्राइवर उससे रेप की कोशिश करता है। महक खुद को बचा तो लेती है मगर एगोराफोबिया की शिकार बन जाती है। इस संकट में बॉयफ्रेंड (सत्यदीप मिश्रा) उसके साथ है। वह महक को तीन कमरों के जिस फ्लैट में रहने ले जाता है, वहां अचानक ऐसी घटनाएं होती हैं जो महक की समस्या और बढ़ा देती है। क्या महक कुछ घटनाओं की कल्पना कर रही है या सचमुच कोई पारलौकिक मामला है? निर्देशक पवन कृपलानी दर्शक को बांधने की कोशिश करते हैं, परंतु दूसरे हिस्से में एक वक्त के बाद ही उन्हें कामयाबी मिल पाती है। पहले हिस्से में महक की तमाम बातें लंबे दोहराव की तरह लगती हैं। कुछ जगहों पर आप ऊब भी सकते हैं।
अगर आपसे पूछें कि दुनिया का सबसे मशहूर फिल्मी अवार्ड कौन सा है तो आप तुरंत कहेंगे-ऑस्कर। आपका जवाब बिल्कुल दुरुस्त है। मगर, क्या आपने कभी सोचा है कि इनका नाम ऑस्कर कैसे पडा? अवार्ड वाली वह सुनहरी मूर्ति किसने डिजाइन की? पहला ऑस्कर किसने जीता? तो चलिए ऑस्कर अवार्ड से जुडी तमाम दिलचस्प बातें आपको बताते हैं। ऑस्कर अवार्ड्स 1929 में शुरू हुए। जब मशहूर फिल्म कंपनी एमजीएम के मालिक लुई बी मेयर की अगुआई में हॉलीवुड में एकेडमी ऑफ मोशन पिक्चर्स आर्ट्स की बुनियाद रखी गई।  सबसे दिलचस्प कहानी तो है पहले ऑस्कर अवार्ड विजेता की। आधिकारिक तौर पर तो पहला ऑस्कर जर्मन कलाकार एमिल जैनिंग्स ने जीता था। वो एमिल, जिन्होंने बाद में जर्मन तानाशाह हिटलर के लिए काम किया और नाजी सरकार के लिए कई प्रचार फिल्में बनाईं। मगर जेनिंग्स इस अवार्ड के पहले हकदार नहीं थे। यह अवार्ड जर्मन शेफर्ड नस्ल के एक कुत्ते ने जीता था, जिसका नाम था रियो टिन टिन। इस कुत्ते को पहले विश्वयुद्ध के दौरान फ्रांस में बचाया गया था। 1918 में फ्रांस में जंग लड रहे अमेरिकी वायुसेना के एक जवान ने रियो को बचाया था।
भारतीय बॉक्स पर आज इमरान हाशमी की 'अजहर' रिलीज हुई है। सबकी निगाहें फिल्म की कमाई पर है। अजहरुद्दीन की जिंदगी पर बनी ये फिल्म भारत में क्या कमाल करेगी इसका पता तो शनिवार को ही चल पाएगा लेकिन फिल्म ने संयुक्त अरब अमीरात में कमाल किया है। संयुक्त अरब अमीरात में फिल्म भारत से एक दिन पहले ही रिलीज हो जाती है। ऐसे में यूएई में पहले दिन (गुरूवार) का कमाई पर भी निर्माताओं की नजर है। संयुक्त अरब अमीरात में पहले दिन फिल्म ने 72.72 लाख की कमाई की है। फिल्मी पंडितों के गणित इसे अच्छी शुरुआत बता रहे हैं। फिल्म की कमाई को लेकर तरण आदर्श का ट्वीट #Azhar opens WELL in UAE-GCC. Collects approx AED 400,000 [₹ 72.72 lacs] on Thu. — taran adarsh (@taran_adarsh) May 13, 2016
हाल ही में कमल हासन ने हिंदुओं के प्रमुख काव्य ग्रंथ महाभारत पर आपत्तिजनक बयान दिया है। उन्होंने अपने एक इंटरव्यू में महाभारत का जिक्र किए बिना कहा कि भारतीय एक किताब को बहुत इज्जत देते हैं, जिसमें जुए के चक्कर में एक महिला को दांव पर लगा दिया गया था। हासन के इस बयान के बाद हिंदू मुनानी काटची संगठन ने उनके खिलाफ चेन्नै पुलिस कमिश्नर के पास शिकायत दर्ज कराई। कमल हासन ने ये सारी बातें 12 मार्च को एक निजी चैनल को दिए इंटरव्यू में कही। अब उनके खिलाफ कोर्ट में पीआईएल दाखिल की गई है। हिंदुस्तान टाइम्स की खबर के मुताबिक, मंगलवार को तिरुनवेल्ली के रहने वाले हिंदू मुनानी काटची (HMK) के सदस्य आदिनाथ सुंदरम ने महाभारत और उसके मुख्य किरदारों का अपमान करने को लेकर पीआईएल दाखिल कराई है। इस केस में जल्द ही सुनवाई होगी।  
निर्माता: साजिद नाडियाडवाला निर्देशक: साजिद-फरहाद सितारे: अक्षय कुमार, रितेश देशमुख, अभिषेक बच्चन, बोमन ईरानी, जैकी श्रॉफ, जैकलीन फर्नांडिस, लीजा हेडन, नर्गिस फाखरी, चंकी पांडे रेटिंग * शारीरिक विकलांगता से ज्यादा घातक सोच की विकलांगता होती है। आश्चर्य कि हाल के वर्षों में देशभक्ति का सिनेमा करके प्रशंसा बटोरने वाले अक्षय कुमार हाउसफुल 3 में काम करते हुए यह बात भूल गए। रितेश देशमुख को याद नहीं रहा कि उनके पिता राजनेता थे और वर्षों तक सामाजिक कल्याण के कामों से जुड़े रहे। अभिषेक बच्चन की मां सांसद हैं और पिता पोलियो, टीबी, हेपेडाइटिस बी और तमाम बीमारियों/विकलांगता के विरुद्ध समाज को जागृत करते रहे हैं। अपनी मानसिक विकलांगता से कैसे तथाकथित मनोरंजन रचा जा सकता है, यह आप लेखक-निर्देशक साजिद-फरहाद और निर्माता साजिद नाडियाडवाला की फिल्म हाउसफुल 3 में देख सकते हैं। खरबपति पिता की तीन लड़कियों को पाने के लिए फिल्म के तीन हीरो खुद को विकलांग बताते हुए उसके सामने पहुंच जाते हैं। एक चल नहीं सकता, दूसरा देख नहीं सकता और तीसरा बोल नहीं सकता। किसी की शारीरिक कमजोरी दूसरों के लिए हंसी का मसाला कैसे बनती है यह हाउसफुल 3 दिखाती है। हर फिल्म से सामाजिक सरोकार की उम्मीद करना सही नहीं है, परंतु सिनेमा फूहड़ता के कीचड़ में कैसे गिरता है, वह इस फिल्म से पता चलता है। अगर आप किसी की शारीरिक कमजोरियों पर हंस सकते हैं तो यह फिल्म आपके लिए है।
ऑस्कर अवॉर्ड के लिए नामित कलाकारों की सूची को जारी कर दिया गया है। इस बार ‌मुकाबला काफी कड़ा है। जल्द ही पता चल जाएगा कौन जीतेगा? लियोनार्दो डी कैप्रियो के ड्रामा ‘द रेवनेंट’ को बेस्ट पिक्चर, बेस्ट एक्टर और डायरेक्टर समेत सबसे ज्यादा 12 बड़ी श्रेणियों और एक्शन थ्रिलर ‘मैड मैक्स: फरी रोड’ को 10 श्रेणियों के पुरस्कारों के लिए नामित किया गया है। इसके साथ ही ‘ब्रिज ऑफ स्पाइस’ को सात श्रेणियों के पुरस्कारों लिए नामित किया गया है, जिसके सह निर्माता भारतीय कारोबारी अनिल अंबानी और स्टीवन स्पीलबर्ग हैं। ‘द रेवनेंट’ और ‘मैड मैक्स: फरी रोड’ के अलावा ‘ब्रिज ऑफ स्पाइस, ‘ब्रूकलिन’, ‘द मार्शियन’, ‘रूम’, ‘बिग शॉर्ट’ और ‘स्पॉटलाइट’ फिल्मों को भी बेस्ट फिक्चर श्रेणी के लिए नामित किया गया है। वहीं, भारतीय मूल के ब्रिटिश फिल्म निर्देशक आसिफ कपाड़िया की डाक्यूमेंटरी ‘एमी’ और भारतीय मूल के अमेरिकी निर्देशक संजय पटेल की एनिमेटिड शॉर्ट फिल्म ‘संजयस सुपर टीम’ को इस साल के ऑस्कर पुरस्कार के लिए नामित किया गया है।
इस शुक्रवार को रिलीज हुई 'सरबजीत' की कमाई को देखकर ना सिर्फ निर्माता परेशान हैं, बल्कि फिल्मी पंडित भी हैरान हैं। 'सरबजीत' को लेकर चर्चा फिल्म को बनाने की घोषणा के साथ ही शुरू हो गई थी। 'सरबजीत' हर किसी की निगाह में आई जब सरबजीत की भूमिका निभा रहे रणदीप हुड्डा की तस्वीरें सामने आईं। जिस शानदार तरीके से रणदीप ने सरबजीत को जिंदगी में उतारा उसने फिल्म के प्रति उत्सुकता बढ़ी। फिल्म में रणदीप के साथ-साथ ऐश्वर्या के रोल को लेकर भी बेहद उत्सुकता रही। 22 साल पाकिस्तान की जेल में गुजारकर जिंदगी की जंग हारने वाले पंजाब के सरबजीत के बारे में भी पर्दे पर देखने की इच्छा सिने-प्रेमियों को थी। फिल्म रिलीज हुई तो समीक्षकों ने मिली-जुली प्रतिक्रिया दी है। रणदीप के अभिनय की जमकर तारीफ हुई है। इसके बावजूद फिल्म कमाई में उम्मीदों के आस-पास भी नहीं ठहरती। पहले दिन (शुक्रवार) को 3.69 करोड़ की कमाई की। कमाई कम होने के बावजूद निर्माताओं को उम्मीद थी कि शनिवार को छुट्टी के कारण फिल्म की कमाई में बड़ा उछाल आएगा। शनिवार को फिल्म की कमाई बढ़ी लेकिन इतनी नहीं जिससे निर्माता बहुत खुश हो सकें। फिल्म ने शनिवार को 4.56 करोड़ की कमाई की है। इस तरह पहले दो दिन में सिर्फ 8.25 करोड़ कमा सकी है। अब रविवार पर सबकी निगाहें हैं कि फिल्म छिट्टी के दिन क्या कमाल करती है। सरबजीत की कमाई पर ट्रेड एनेलिस्ट तरण आदर्श का ट्वीट #Sarbjit witnesses an upward trend on Sat... Biz grows by 23.58%... Fri 3.69 cr, Sat 4.56 cr. Total: ₹ 8.25 cr. India biz.— taran adarsh (@taran_adarsh) May 22, 2016
यूं तो सलमान की सुल्तान और आमिर खान की दंगल चार-पांच महीने के अंतराल पर रिलीज होंगी लेकिन उनकी अभी से तुलना हो रही है। जानकारों का मानना है कि सलमान को पहले फिल्म रिलीज होने का फायदा मिलेगा। इसकी मुख्य वजह यह है कि दोनों फिल्मों की कहानियां अलग-अलग होने के बावजूद उनका लुक और किरदार बहुत समान हैं। दोनों फिल्में हरियाणा के पहलावानों की कहानी कह रही हैं। इसके अलावा पिछले दिनों अनुष्का शर्मा का जो फर्स्ट लुक आया, वह पहलवान गीता फोगट से प्रेरित नजर आता है। आमिर की फिल्म गीता (कॉमनवेल्थ खेलों में स्वर्ण पदक जीतने वाली पहली भारतीय महिला पहलवान) और उनके पिता (महावीर फोगट) पर आधारित है। आमिर महावीर फोगट की भूमिका में हैं। सूत्रों का कहना है कि अनुष्का के लुक ने आमिर कैंप को चिंता में डाल दिया है। वह पिछले एक साल से इस फिल्म के लिए मेहनत कर रहे हैं। वह कतई नहीं चाहेंगे कि सुल्तान उनके लिए किसी भी तरह की चुनौती पेश करे।
इस शुक्रवार रिलीज हुई फिल्में कमाई के मामले में फिसड्डी साबित हो रही हैं। तीन बॉलीवुड फिल्में इस सप्ताह रिलीज हुईं हैं लेकिन वो बॉक्स ऑफिस पर पूरी तरह से धड़ाम हो गई हैं। नसीरुद्दीन शाह की 'वेटिंग' ने समीक्षकों से जमकर तारीफें पाई हैं लेकिन फिल्म शुक्रवार को 27 लाख और शनिवार को 48 लाख की कमाई कर सकी है। पहले दो दिन में फिल्म ने 75 लाख कमाया है। वीरप्पन ने पहले दिन 2.50 करोड़ की कमाई की जबकि शनिवार को घटकर 1.25 करोड़ पर आ गई। पहले दो दिन में फिल्म की कमाई 3.75 करोड़ है। राधिका आप्टे की 'फोबिया' पहले दो दिन में 60 लाख की कमाई कर पाई है। पिछले हफ्ते रिलीज हुई 'सरबजीत' की शनिवार तक कमाई 24.64 करोड़ हो गई है। #Waiting Fri 27 lacs, Sat 48 lacs. Total: ₹ 75 lacs [288 screens]. India biz.— taran adarsh (@taran_adarsh) May 29, 2016 #Sarbjit [Week 2] Fri 1.10 cr, Sat 1.45 cr. Total: ₹ 24.64 cr. India biz.— taran adarsh (@taran_adarsh) May 29, 2016
फिल्मी दुनिया के सबसे बड़े अवार्ड ऑस्कर का काउंटडाउन शुरू हो चुका है। सभी 24 श्रेणियों के लिए नामांकन हो चुका है। अब निगाहें इस पर है कि किसके हिस्से कितने अवार्ड आते हैं। किसके हिस्से खुशी आती है किसके हिस्से गम। ऑस्कर में इस बार सबसे ज्यादा किसी फिल्म पर निगाहें हैं तो वो है 'द रिविनेंट'। फिल्म को सबसे ज्यादा 12 श्रेणियों में ऑस्कर के लिए चुना गया है। बेस्ट फिल्म के लिए 'द रिविनेंट' को सबसे मजबूत फिल्म माना जा रहा है। बेस्ट एक्टर के लिए अभिनेता लियोनॉर्ड डिकैपरियो को पांचवी बार ऑस्कर के लिए नोमिनेशन मिला है। पहले चार बार लियोनॉर्डे ऑस्कर नहीं जीत सके थे। इस बार लियोनॉर्ड 'द रिविनेंट' में अपने रोल के लिए खूब तारीफें बटोर रहे हैं। बेस्ट एक्टर के लिए लियोनॉर्ड डिकैपरियो के अलावा स्पोर्टिंग एक्टर के लिए टॉम हार्डी का नोमिनेशन हुआ है। 'द रिविनेंट' के डायरेक्टर अलेजेन्ड्रो जी. इनारित्तू को नोमिनेशन मिला है। बेस्ट डायरेक्टर के लिए अलेजेन्ड्रो जी. इनारित्तू का नाम बेहद मजबूत माना जा रहा है। फिल्म को सिनोमेटोग्राफी, फिल्म एडिटिंग, कॉस्टयूम डिजाइन समेत 12 श्रेणियों में नोमिनेशन मिला है। इसलिए सबसे ज्यादा निगाहें 'द रिविनेंट' पर हैं।
पिछले हफ्ते रिलीज हुई इमरान हाशमी की फिल्म 'अजहर' बॉक्स ऑफिस पर धड़ाम हो गई है। फिल्म कमाई के मामले में जितनी कमजोर साबित हुई उसकी उम्मीद किसी को नहीं थी। अजहरुद्दीन की जिंदगी पर बनी 'अजहर' का जबरदस्त प्रमोशन किया गया। इमरान और प्राची देसाई के साथ-सात अजहरुद्दीन खुद लगातार फिल्म के प्रमोशन के लिए घूमते रहे। फिल्म को लेकर जिस तरह से मीडिया में कवरेज मिल रहा था, उसे देखते हुए फिल्म से तगड़ी कमाई की उम्मीद थी। पहले तीन दिन में फिल्म ने 21 करोड़ की ठीक-ठाक कमाई की थी। इसके बाद फिल्म औंधे मुंह गिर गई। फिल्म ने पहले हफ्ते में (गुरुवार तक) 29.70 की कमाई की है। फिल्म का बजट 38 करोड़ है। शुक्रवार को ऐश्वर्या और रणदीप हुड्डा की 'सरबजीत' रिलीज हुई है। ऐसे में अब 'अजहर' से किसी बड़ी कमाई की उम्मीद करना बेमानी ही होगी। 'अजहर' के अपने बजट तक पहुंचने के लिए भी 9 करोड़ की कमाई और करनी होगी, ऐसे में भारतीय बॉक्स ऑफिस पर फिल्म अपने बजट जितनी कमाई करना भी दूर की कौड़ी लग रही है। फिल्म के निर्माताओं के साथ-साथ अजहरुद्दीन और इमरान हाशमी के लिए भी ये बड़ा झटका है। फिल्म की कमाई को लेकर ट्रेड एनेलिस्ट तरण आदर्श का ट्वीट #Azhar Fri 6.30 cr, Sat 7 cr, Sun 7.50 cr, Mon 2.95 cr, Tue 2.45 cr, Wed 2 cr, Thu 1.50 cr. Total: ₹ 29.70 cr. India biz. — taran adarsh (@taran_adarsh) May 20, 2016
रणबीर कपूर इन दिनों संजय दत्त पर बन रही बायोपिक को लेकर चर्चा में हैं। इस बायोपिक में वो संजय के किरदार में नजर आएंगे जिसके लिए वो जी-तोड़ मेहनत कर रहे हैं लेकिन रणबीर को लगता है कि बायोपिक बनाना समय की बर्बादी है क्योंकि इसके माध्यम से किसी की जिन्दगी के सभी अच्छे-बुरे पहलुओं को दिखाया जाता है और लोगों तक पहुंचाया जाता है। लेकिन कई विवादास्पद पहलुओं को बायोपिक में दिखाने नहीं दिया जाता। सभी चीजों को बिना छेड़छाड़ दिखाने की इजाजत नहीं दी जाती। जिससे इसका मूल उद्देश्य कहीं खो जाता है।
ऑस्कर पुरस्कारों की दौड में शामिल फिल्में बनाने वाले स्टूडियो प्रचार पर हर साल लाखों डॉलर खर्च करते हैं। पुरस्कारों के लिए वोट डालने वाले तकरीबन 6,000 लोगों को लुभाने के लिए काफी पैसा खर्च किया जाता है। पर क्या इससे काम बनता भी है? आपने उस अभिनेत्री के बारे में सुना है, जिसने ऑस्कर मतदाताओं से अपने प्रदर्शन पर विचार करने के लिए पूरे एक पेज का विज्ञापन अखबारों में छपवाया? या आपको उस फिल्म प्रोड्यूसर के बारे में पता है, जिस पर अपने विरोधी की सुपरहिट फिल्म के खिलाफ प्रचार करने की वजह से प्रतिबंध लगा दिया गया था? एकेडमी ऑफ मोशन पिक्चर्स आर्ट्स एंड साइंसेज के 6,000 मतदाताओं को प्रभावित करने की कोशिश करने के ये सिर्फ दो उदाहरण हैं। एक अनुमान के मुताबिक, ऑस्कर पुरस्कारों के लिए होने वाले प्रचार पर हर साल लगभग 10 करोड डॉलर से 50 करोड डॉलर खर्च किया जाता है। ये आंकडे फिल्म प्रोड्यूसरों ने नहीं दिए हैं। प्रोड्यूसर और ब्लॉगर स्टीफन फॉलोज ने फिल्म उद्योग के अपने सहयोगियों से मिले आंकडों के आधार पर यह अनुमान लगाया है। उन्होंने अनुमान लगाया है कि सबसे अच्छी फिल्म का पुरस्कार पाने वाली फिल्म के लिए प्रचार अभियान पर तकरीबन एक करोड डॉलर खर्च किया गया। यह पैसा विज्ञापन, मीडिया और प्रचार पर खर्च किया गया। ऑस्कर के समय स्टूडियो फिल्म उद्योग की पत्रिकाओं में विज्ञापन देते हैं और फिल्म की खूबियों और उसके कलाकारों के प्रदर्शन के बारे में लोगों को बहुत ही सलीके से बताते हैं।
इस सप्ताह बॉक्स ऑफिस पर तीन हिन्दी और एक हॉलीवुड फिल्म रिलीज हुई है। नसीरुद्दीन शाह और काल्कि की 'वेटिंग', राम गोपाल वर्मा के निर्देशन में बनी 'वीरप्पन' और राधिका आप्टे की 'फोबिया' रिलीज हुई है। वहीं हॉलीवुड की एंग्री बर्ड्स भी रिलीज हुई है। कोई भी फिल्म पहले दिन बड़ी कमाई नहीं कर सकी है। पहले दिन बॉलीवुड की फिल्मों पर हॉलीवुड की एंग्री बर्ड्स भारी पड़ी है। 'वीरप्पन' ने पहले दिन 1.77 करोड़ की कमाई की है। जबकि 'वेटिंग' और 'फोबिया' ने 20-20 लाख की कमाई पहले दिन की है। जबकि हॉलीवुड फिल्म 'एंग्री बर्ड्स' पहले दिन 2.16 करोड़ की कमाई करने में कामयाब रही। फिल्मों की कमाई पर तरण आदर्श के ट्वीट #Veerappan Fri ₹ 1.77 cr. India biz. — taran adarsh (@taran_adarsh) May 28, 2016 एंग्री बर्ड्स की कमाई पर ट्वीट Hollywood dominates yet again... #TheAngryBirdsMovie Fri ₹ 2.16 cr nett. India biz. — taran adarsh (@taran_adarsh) May 28, 2016
बॉलीवुड एक्टर आदित्य पंचोली के बेटे सूरज पंचोली को नया प्यार मिल गया है। इसका खुलासा सूरज ने फिल्मफेयर को दिए एक इंटरव्यू में किया है। उन्होंने बताया, ' मैं रिलेशनशिप में हूं, वह लड़की बॉलीवुड इंडस्ट्री से नहीं है।' उन्होंने आगे बताया, 'मैं हमेशा से ही अपनी जिंदगी में एक सिंपल लड़की चाहता था जो अपनी मर्जी से कपड़े पहन सके, बिना किसी के रोक-टोक के अपने मन का करें और जहां चाहे वहां काम कर सके। मैं एक साधारण लड़की चाहता था और मुझे लगता है कि अब मेरी तलाश पूरी हो गई है।' सूरज ने बॉलीवुड में एंट्री फिल्म 'हीरो' से की थी। 'हीरो' फिल्म में आने से पहले सूरज, एक्ट्रेस जिया खान के सुसाइड केस की वजह से सुर्खियों में आए थे। सूरज जिया के ब्वॉयफ्रेंड थे और अपने सुसाइड नोट में जिया ने सूरज को अपनी मौत का जिम्मेदार बताया था। पिछले कई सालों से सूरज इसी विवाद में फंसे हुए हैं लेकिन अब उन्होंने जिंदगी में आगे बढ़ने का सोच लिया है।
अमेरिका के लॉस एंजलिस में 88वें ऑस्कर पुरस्कार समारोह का आगाज हो चुका है जिसकी मेजबानी क्रिस रॉक कर रहे हैं। सर्वश्रेष्ठ डॉक्यूमेंटरी फीचर का पुरस्कार 'एमी' को दिया गया है। 'एमी' का निर्देशन भारतीय मूल के फिल्म निर्देशक आसिफ कपाड़िया ने किया है। 'दि डैनिश गर्ल' फिल्म के लिए सर्वश्रेष्ठ सहायक अभिनेत्री का पुरस्कार अलीसिया विकांडर को दिया गया है। "ब्रिज ऑफ स्पाइज" के लिए मार्क रायलैंस को सर्वश्रेष्ठ अभिनेता का पुरस्कार दिया गया है। बेस्ट डॉक्यूमेंटरी शॉर्ट पुरस्कार 'दि गर्ल इन दि रिवरः दि प्राइस ऑफ फॉरगिवनेस' को मिला है। शरमीन उबैद चिनॉय की यह फिल्म पाकिस्तान में ऑनर किलिंग पर आधारित है। ऑस्कर में इस बार सबसे ज्यादा फिल्म 'द रेवनंट' पर सबकी निगाहें रहीं जिसे 12 श्रेणियों में नामांकित किया गया है। इस फिल्म को बेहतरीन सिनेमैटोग्राफी का पुरस्कार मिला है। वहीं ऑस्ट्रेलियाई निर्देशक जॉर्ज मिलर की फिल्म 'मैड मैक्सः फ्यूरी रोड' को 10 श्रेणियों में नामांकित किया गया है। इस फिल्म को बेस्ट फिल्म एडिटिंग का पुरस्कार मिला है।
बाहुबली जैसी महा सफल फिल्म बनाने वाले दक्षिण के निर्देशक एसएस राजामौली जल्द ही बाहुबली का दूसरा भाग लेकर आने वाले हैं। सभी की नजरें इस पर टिकी हैं कि अब राजामौली के क्या प्लान हैं। लोगों को उम्मीद भी है कि राजामौली जल्द कोई बॉलीवुड फिल्म भी बना सकते हैं।
इस शुक्रवार को रिलीज हुई 'अहजर' ने बॉक्स ऑफिस पर औसत शुरुआत की है। फिल्म ने पहले दिन (शुक्रवार) 6.30 करोड़ की कमाई की है। क्रिकेटर अजहरुद्दीन की जिंदगी पर बनी इस फिल्म का काफी समय से इंतजार किया जा रहा था। इसकी वजह अजहरुद्दीन का विवादास्पद क्रिकेट करियर रहा है। फिल्म का कुछ समय से जबरदस्त प्रमोशन भी किया जा रहा है। इमरान हाशमी, प्राची देसाई और नर्गिस फाखरी की मुख्य भूमिका वाली इस फिल्म से बड़ी ओपनिंग की उम्मीद निर्माता कर रहे थे। इसकी एक वजह ये भी है कि इस हफ्ते 'अजहर' के सामने कोई बड़ी फिल्म नहीं रिलीज हुई है। समीक्षकों से फिल्म को मिली-जुली प्रतिक्रिया मिली है। शनिवार और इतवार को फिल्म से बड़ा कमाई की उम्मीद फिल्मी पंडित कर रहे हैं। तरण आदर्श का ट्वीट #Azhar Fri ₹ 6.30 cr. India biz... Sat and Sun biz crucial to post a healthy weekend total. — taran adarsh (@taran_adarsh) May 14, 2016
बॉलीवुड के किंग खान का घर 'मन्नत'अक्सर सुर्खियों में बना रहता है, लेकिन इस बार उनका दुबई वाला बंगला 'जन्नत' भी खूब चर्चा में है। बता दें बात हो रही है शाहरुख खान के दुबई वाले बंगले की। दुबई के बंगले ने आाज कल शाहरुख खान की नींदे उड़ा रखी हैं। खबर है कि उन्हे अपने दुबई के घर का टैक्स भारत में भी भरना पड़ेगा। 
2016 शुरू होते ही फिल्मी जोड़ियों के ब्रेकअप और तलाक की खबरें और तेजी से आने लगीं हैं। पहले छोटे पर्दे की जोड़ी रश्- नंदीश, फिर कैटरीना-रणबीर, फिर फरहान अखतर और उनकी पत्नी अधुना। अब इसी कड़ी में एक और जाने-माने हीरो-हीरोइन का नाम जुड़ गया है। 16 साल तक रिलेशनशिप में रहने के बाद ये दोनों 17 महीने की शादी को तोड़ रहे हैं। खबर है कि फरवरी में ये तलाक के पेपर साइन करेंगे। इनके तलाक की खबर से सभी को झटका लगा है लेकिन इनके छ: बच्चों को नहीं। अगली स्लाइड में जानिए, कौन है ये जानी-मानी फिल्मी जोड़ी और क्या है पूरा मामला।
इस शुक्रवार रिलीज हुई इमरान हाशमी की फिल्म 'अजहर' ने पहले तीन दिन औसत कमाई की है। फिल्म से निर्माताओं ने दिस तरह की उम्मीद लगाई थी उस तरह से कमाई फिल्म नहीं कर सकी है। फिल्म ने पहले दिन 6.30 करोड़, दूसरे दिन 7 करोड़ और तीसरे दिन इतवार को 7.50 करोड़ की कमाई की है। इस तरह पहले वीकएंड पर फिल्म की कमाई 20.80 करोड़ हो गई है। फिल्म की कमाई को बुरा नहीं कहा जा सकता लेकिन जिस तरह से फिल्म का प्रमोशन हुआ उसे देखते हुए कमाई कमजोर जान पड़ती है। फिल्म के प्रमोशन में अजहरुद्दीन खुद सक्रिय रहे हैं। फिल्मों की कमाई को देखा जाए तो पहले तीन दिन के बाद अमूमन फिल्म कुछ खास नहीं कर पाती है। ऐसे में फिल्म से रविवार के के बाद किसी खास कमाई की उम्मीद नहीं की जा रही है। #Azhar Fri 6.30 cr, Sat 7 cr, Sun 7.50 cr. Total: ₹ 20.80 cr. India biz... Growth in biz: Sat over Fri 11.11% Sun over Sat 7.14% — taran adarsh (@taran_adarsh) May 16, 2016
मराठी फिल्म 'सैराट' की हिरोइन रिंकू राजगुरू के साथ छेड़छाड़ का मामला सामने आया है। ये मराठी फिल्म जगत की अब तक की सबसे हिट फिल्म है। इस फिल्म से रिंकू ने देश-भर में लाखों फैन बनाएं लेकिन इस मामले ने सबको हैरान कर दिया है। ये मामला सोलापुर के अकलूज का है। रिंकु ने इसकी शिकायत अकलूज थाने में दर्ज कराई जिसके बाद पुलिस ने एक आरोपी को गिरफ्तार कर लिया है। आरोपी युवक ठाने जिले का रहने वाला है। पुलिस ने आरोपी को देर रात कोर्ट में पेश किया जिसके बाद उसे पुलिस रिमांड पर भेज दिया गया। इस मामले की अगली सुनवाई आज होनी है। पिछले दिनों रिंकू का फेसबुक पेज भी हैक कर लिया गया था और हैकर्स में उस पर महाराष्ट्र के उद्योगमंत्री सुभाष देसाई का मोबाइल नंबर डाल दिया था। जिसके बाद से मंत्री जी को अनचाहे फोन कॉल्स आने लगे जिससे परेशान होकर उन्होंने पुलिस की साइबर सेल में शिकायत भी दर्ज करवाई।
पिछले हफ्ते मोहम्मद अजहरुद्दीन की बायोपिक रिलीज होने के बाद तय था कि कुछ क्रिकटरों को यह नागवार गुजरेगी। यही हुआ है। सूत्र खबर लाए हैं कि भारतीय टीम के पूर्व कप्तान रवि शास्त्री ने अजहर को लेकर अपनी नाराजगी जाहिर की है क्योंकि फिल्म में उन्हें वूमनाइजर की तरह दिखाया गया है। इसी तरह अजहर के विरुद्ध स्टिंग ऑपरेशन करने वाले मनोज प्रभाकर को भी एक सीन में महिला वकील से इशारों-इशारों में उसका साथ पाने की कोशिश करते दिखाया गया है। मनोज की यह कमजोरी उतनी प्रमुखता से नहीं दिखाई गई, जितनी रवि शास्त्री की। सूत्र खबर लाए हैं कि रवि शास्त्री अपने किरदार को फ्लर्ट और पत्नी से बेवफाई करने वाला दिखाए जाने से बहुत नाराज हैं। फिल्म में दिखाया गया है कि रवि एक होटल में गैर महिला के साथ कमरे में बंद हैं और पत्नी उन्हें ढूंढ रही हैं। रवि गैर महिला के साथ जाने से पहले अजहर से मदद मांगते हैं कि अगर उनकी पत्नी आ जाए तो वह बात को संभाल लें। अजहर ऐसा ही करते हैं। तय है कि इससे रवि शास्त्री की छवि पर दाग लगा है। रवि शास्त्री के करीबियों और परिवारवालों का मानना है कि निश्चित रूप से जब यह बात फिल्म में दिखाई गई तो यह अजहर ने बताई होगी और उनकी सहमति से सीन रचा गया होगा। फिल्म इंडस्ट्री के सूत्रों का कहना है कि मनोज के स्टिंग ऑपरेशन ने में रवि शास्त्री ने कुछ ऐसी बातें कही थीं जो अजहर को चुभी थीं, संभवतः वही हिसाब यहां चुकता हुआ है।
कपिल शर्मा की जिदंगी में इस वक्त काफी मुसीबतें हैं। सुनील ग्रोवर से विवाद के कारण वो पिछले कई दिनों से सुर्खियों में बने हुए हैं। लेकिन अब एक विवाद में उन्हें राहत मिली है।
टाइगर श्रॉफ, श्रद्धा कपूर और सुधीर बाबू की मुख्य भूमिकाओं वाली बागी इस शुक्रवार को रिलीज हुई है। फिल्म अपने एक्शन दृश्यों के लिए रिलीज से पहले ही चर्चाओं आ गई। फिल्म को समीक्षकों ने बहुत ज्यादा नहीं सराहा है। समीक्षकों ने फिल्म को मिली-जुली प्रतिक्रिया दी है। फिल्म की असली परीक्षा बॉक्स ऑफिस पर मानी जा रही है। पहले दो दिन में फिल्म कमाई के मामले में अपनी छाप छोड़ने में कामयाब रही है। पहले दिन 11.94 करोड़ की कमाई करने के बाद दूसरे दिन भी फिल्म ने 11.13 करोड़ की कमाई की है। पहले दो दिन में 23.07 करोड़ की कमाई कर चुकी बागी से अब फिल्मी पंडित तगड़े वीकएंड की उम्मीद कर रहे हैं। फिल्म की कमाई पर ट्रेड एनेलिस्ट तरण आदर्श का ट्वीट #Baaghi has a SPLENDID Sat... Fri 11.94 cr, Sat 11.13 cr. Total: ₹ 23.07 cr. India biz... All set for ₹ 35 cr+ opening weekend!— taran adarsh (@taran_adarsh) May 1, 2016 अपने चौथे हफ्ते में भी द जंगल बुक कमाई के मामले में अपना दम दिखा रही है। इस शुक्रवार को फिल्म ने 1.78 करोड़ तो शनिवार को 3.53 करोड़ की कमाई की। फिल्म की कुल कमाई 158.92 करोड़ हो गई है। ट्रेड एनेलिस्ट तरण आदर्श का ट्वीट #TheJungleBook is UNSTOPPABLE... Has 98.31% growth on Sat... [Week 4] Fri 1.78 cr, Sat 3.53 cr. Total: ₹ 158.92 cr nett. India biz. ATBB.— taran adarsh (@taran_adarsh) May 1, 2016
बॉलीवुड में आमतौर पर प्यार-मुहब्बत, दुश्मनी और बदला लेने जैसे बिषयों पर ही ज्यादा फिल्में बनती हैं। इस तरह की फिल्मों के बीच जब कोई ऐसी फिल्म आती है, जिसका सच्चाई से वास्ता हो और जो हमारे बीच के ही किसी शख्स की जिंदगी पर बनी हो तो उसके लिए एक दिलचस्पी बन जाती है। 'सरबजीत' के साथ भी ऐसा ही हुआ। फिल्म को लेकर पिछले दो से तीन महीने से लगातार बातें हो रही हैं। मीडिया में भी फिल्म पर खूब चर्चाएं हो रही हैं। तीन साल पहले पंजाब के किसान सरबजीत की लाहौर की जेल में पीट-पीट कर हत्या कर दी गई। सरबजीत पर पाकिस्तान के लाहौर शहर में विस्फोट करने का आरोप था और उसे फांसी की सजा सुनाई गई थी। वहीं भारत में सरबजीत की बहन दलबीर और परिवार ने सरबजीत को बेगुनाह बताते हुए प्रधानमंत्री से लेकर फिल्मी सितारों तक सबसे मदद की गुहार लगाई। इस सबके बावजूद दलबीर सरबजीत को पाकिस्तान जेल से छुड़ाने में कामयाब नहीं हो सकीं। दलबीर का अपने भाई के लिए किया गया संघर्ष अभी लोग भूले नहीं हैं। जवान बीवी और दो बच्चियों के पिता सरबजीत के लिए देशभर में दुआएं की गईं थी। ऐसे में जब सरबजीत की जिंदगी पर फिल्म बनाने की घोषणा हुई तो इसको लेकर उत्सुकता लाजिमी थी। फिल्म इस हफ्ते रिलीज हुई तो सब जानना चाहते हैं कि फिल्म ने कमाई कितनी की है।
टाइगर श्रॉफ और श्रद्धा की मुख्य भूमिकाओं वाली 'बागी' को बॉक्स ऑफिस पर छह दिन हो गए हैं। पहले तीन दिन फिल्म कमाई शानदार रही लेकिन इसके बाद के तीन दिन में फिल्म की कमाई में लगातार गिरावट दर्ज हो रही है। पहले दिन (शुक्रवार) फिल्म ने 11.94 करोड़, शनिवार को 11.13 करोड़, रविवार को 15.51 करोड़ की कमाई की। फिल्म ने सोमवार को 6.72 करोड़, मंगलवार को 5.77 करोड़ और बुधवार को 4.62 करोड़ की कमाई की है। फिल्म अब तक 55.69 करोड़ की कमाई कर चुकी है। फिल्म की कमाई में लगातार गिरावट से फिल्म के कलाकार और निर्माताओं के चेहरे लटक गए हैं। बुधवार को फिल्म की कमाई में काफी गिरावट आई है। पहले वीकएंड की कमाई देखकर फिल्म के 100 करोड़ी होने की बात कह रहे फिल्मी पंडितों को अब इसकी उम्मीद कम ही दिख रही है। #Baaghi Fri 11.94 cr, Sat 11.13 cr, Sun 15.51 cr, Mon 6.72 cr, Tue 5.77 cr, Wed 4.62 cr. Total: ₹ 55.69 cr. India biz. EXCELLENT! — taran adarsh (@taran_adarsh) May 5, 2016
निर्माता: ओमंग कुमार/वाशु भगनानी/भूषण कुमार निर्देशक: ओमंग कुमार सितारे: रणदीप हुड्डा, ऐश्वर्या राय बच्चन, ऋचा चड्ढा, दर्शन कुमार रेटिंग *** एयरलिफ्ट, नीरजा, अलीगढ़, अजहर के बाद सरबजीत। असल जिंदगी की कहानियां लगातार टिकट खिड़की पर आ रही हैं। निसंदेह पर्दे पर जिंदगी की हकीकत देखने का आकर्षण मन में सहज पैदा होता है। ये घटनाएं समाज और राजनीति के हादसे हैं, मगर इनमें दिल को छूने वाली कहानियां इंसानों की हैं। ओमंग कुमार विश्व चैंपियन बॉक्सर मैरीकॉम (2014) के जीवन पर फिल्म बना चुके हैं, लेकिन सरबजीत उससे बहुत अलग है। यह त्रासद कहानी है, जिसे निर्देशक ने सरबजीत की बहन के नजरिये से पर्दे पर उतारा है। फिल्म पाकिस्तान की सीमा से लगे पंजाब के एक गांव भीखीविंड के हंसते-खेलते परिवार से शुरू होती है, जिसमें सरबजीत, उसकी पत्नी, दो बेटियां, पिता और बहन हैं। एक रात सरबजीत शराब के नशे में सीमा पार कर लेता है। पाकिस्तानी रेंजर उसे पकड़ लेते हैं। फिर शुरू होता है यातनाओं का सिलसिला, जो सरबजीत से पाकिस्तानी अदालत में बयान दिलाता है कि वह मंजीत सिंह है। पाकिस्तान में मंजीत सिंह को 1990 के उन फैसलाबाद और लाहौर बम धमाकों का आरोपी बताया जाता है, जिनमें 14 लोग मारे गए थे। सरबजीत को फांसी की सजा सुनाई जाती है। तब सरबजीत को बचाने के लिए उसकी बहन दलबीर कौर की वो कोशिशें शुरू होती हैं, जो लगता है कभी खत्म नहीं होंगी!
किसी फिल्म की सफलता आज उसके प्रमोशन पर काफी हद तक निर्भर करती है। सरबजीत के प्रचार का भार ऐश्वर्या राय बच्चन के कंधों पर था। परंतु उन्होंने फिल्म को लोगों तक पहुंचाने की कोशिश करने में क्या वाकई मेहनत की? बीते शुक्रवार को रिलीज हुई फिल्म सरबजीत बॉक्स ऑफिस पर उम्मीद से कमतर साबित हुई। निर्माता-निर्देशक मायूस हैं। तीन दिन तक सिमट चुके कारोबार में पहले दिन फिल्म, पूरे देश का कलेक्शन मिला कर तीन करोड़ नहीं छू सकी। दूसरे दिन साढ़े तीन करोड़ बने। नतीजा, फिल्म डूबने के आसार बन गए। ट्रेड के जानकारों के अनुसार 25 करोड़ बजट की बताई जा रही सरबजीत के लिए पहले हफ्ते में लागत निकालना दूर की कौड़ी है। निर्माताओं/वितरकों/प्रदर्शकों को फिल्म से वह हासिल नहीं होगा, जिसकी आशा थी। सरबजीत 2016 की उन फिल्मों में थी, जिसका इंतजार था। परंतु फिल्म का प्रचार और प्रमोशन दर्शकों को सिनेमाघरों तक खींचने में नाकाम रहा। जबकि इसमें ऐश्वर्या राय बच्चन और रणदीप हूडा मुख्य सितारे थे। सूत्रों की मानें तो निर्माताओं ने प्रचार के लिए बड़ी योजनाएं बनाई थीं मगर सब धरी रह गईं क्योंकि ऐश्वर्या ने उनके हिसाब से चलने से साफ इंकार कर दिया। ऐश्वर्या ने किसी शहर में फिल्म के प्रमोशन के लिए जाने से मना कर दिया। जबकि पंजाब, हरियाणा, दिल्ली और उत्तर प्रदेश ही इसके कलेक्शन को ऊंचाई दे सकते थे। दिल्ली-यूपी सर्किट में पहले दिन फिल्म 85 लाख रुपये कमा सकी, जबकि पूर्वी पंजाब सर्किट में यह आंकड़ा 40 लाख से कुछ ऊपर रहा। अगर ऐश्वर्या ने यहां के दर्शकों तक फिल्म को पहुंचाने की कोशिश की होती तो तस्वीर अलग होती। वैसे, ऐश्वर्या ने मुंबई में भी मीडिया से मिलने में दिलचस्पी नहीं दिखाई। बताया जाता है कि रिलीज के बाद बिगड़े हालात देख ऐश्वर्या ‘डैमेज कंट्रोल’ करना चाहती हैं। मीडिया से बात करने की इच्छुक हैं। परंतु यह चिड़िया चुग गई खेत वाली कहावत जैसा है।
अपना तीसरा नेशनल अवार्ड लेने दिल्ली पहुंची कंगना रनौत ने न सिर्फ इस अवार्ड से बल्कि हाल ही में दिए एक इंटरव्यू से फिर साबित कर दिया कि वे किसी से कमजोर नहीं हैं। चाहें फिल्में हो या निजी जिंदगी, वे खुद एक हीरो हैं और उसी तरह लड़ती हैं।
निर्माता: फुरकान खान-प्रदीप शर्मा निर्देशक: जैस्मीन मोजेज-डिसूजा सितारे: सनी लियोनी, तनुज विरवानी, नायरा बनर्जी रेटिंग *1/2 इस फिल्म के नाम में कहानी छुपी है। वन नाइट स्टैंड। किसी के साथ एक रात गुजारना। फिल्म का हीरो इवेंट मैनेजर है। हैंडसम है। लड़िकयों को आकर्षित करने का हर गुर उसे पता है। एक इवेंट में उसे हीरोइन दिखती है और देखते-देखते उसकी बांहों में चली आती है। कहानी बढ़ने के साथ पता चलता है कि हीरो शादीशुदा है और हीरोइन भी...! निर्देशक जैस्मीन मोजेज-डिसूजा की यह पहली फिल्म है। जिसे उन्होंने कामुक-थ्रिलर के रूप में पेश किया है। लेकिन फिल्म दोनों मापदंडों पर निराश करती है। दृश्य ऐसे नहीं हैं कि दर्शक सीट से न हिलें और रोमांच पूरी तरह से गायब है।वन नाइट स्टैंड के हीरो तनुज विरवानी सीनियर अभिनेत्री रति अग्निहोत्री के बेटे हैं। फिल्म का मुख्य भार उन्हीं के कंधों पर है, मगर वह किसी भी सीन में इतने मजबूत नहीं दिखते कि उन पर विश्वास हो सके। 29 बरस के तनुज और 34 बरस की सनी की उम्र का फर्क परदे पर साफ दिखता है। एक रात के संबंध में युवती के प्यार में दीवाने होने वाले हीरो की कहानी इसलिए नहीं बांधती क्योंकि निर्देशक के पास कहने को कुछ रोचक नहीं था। घूम-फिर कर दृश्य हीरो के घर-दफ्तर में तनाव में रहने, उस रात वाली युवती के बारे में सोचने और शराब पीने का ही रचा गया है। सनी जरूर पत्नी तथा एक बच्चे की मां के रूप में अपनी अन्य फिल्मों अलग दिखी हैं लेकिन इस हिस्से वह इतनी निष्क्रिय हैं कि उनकी मौजदूगी का पता ही नहीं चलता। कहानी के केंद्र से वह लापता हो जाती हैं।
निर्माता: सोनी पिक्चर्स/एकता कपूर निर्देशक: एंथनी डिसूजा सितारे: इमरान हाशमी, प्राची देसाई, नरगिस फाखरी, लारा दत्ता, कुणाल रॉय कपूर रेटिंग** अजहर के अंतिम दृश्य को देखते हुए एक कहावत याद आती हैः चित भी मेरा पट भी मेरा और अंटा मेरे बाप का। हारने के लिए बुकी से पैसे लेने के बाद हीरो अजहर (इमरान हाशमी) मैदान में तड़ातड़ चौके-छक्के मारते हुए मैच जीत जाता है! इसके बाद वह फोन पर बुकी से कहता है कि हां मैंने पैसे लिए थे। इसलिए लिए थे कि तू टीम के किसी दूसरे खिलाड़ी के पास इन्हें भेजकर उसे भ्रष्ट न कर दे। मैच खत्म, मैंने पैसे वापस भिजवा दिए। इसके बाद हीरो की आवाज दर्शकों से मुखातिब होती है, ‘यही थी मेरी कहानी, अगर आप इसे सच मानना चाहें तो आपकी मर्जी और न मानना चाहें तो आपकी मर्जी।’ देश के लिए खेलने और खाने का यह कमाल का अंदाज है। भारतीय क्रिकेट टीम के पूर्व कप्तान मोहम्मद अजहरुद्दीन की जिंदगी की घटनाओं पर आधारित यह फिल्म कुल मिला कर उनकी कमीज चमकाने का प्रयास है। फिल्म से पहले दर्शक से कहा जाता है कि अजहर के अलावा यहां सब काल्पनिक है। अन्य खिलाड़ी, कोरबारी घराने, खेल संस्था। किसी को कलंकित करने का उद्देश्य नहीं है। आप अपनी समझ जेब में रखिए। मैच फिक्सिंग में फंसे अजहर की कहानी मोहम्मद अजहरुद्दीन की जिंदगी के सार्वजनिक तथ्यों पर आधारित है। इसमें विवाहेतर संबंध और बॉलीवुड का तड़का भी है। एक हीरोइन (नरगिस फाखरी) अजहर के दिल में उतरती है, मगर साफ कहती है कि वह शादीशुदा मर्द से दूर रहेगी। तब भी अजहर का दिल है कि मानता नहीं! उधर सुंदर-सुशील पत्नी (नौरीन) घर-परिवार-बच्चों में इतनी उलझी है कि पति को वक्त नहीं दे पा रही।
इस शुक्रवार को बॉलीवुड की तीन फिल्में रिलीज हुई हैं। इनमें सनी लियोनी की 'वन नाइट स्टैंड', शरमन जोशी की '1920 लंदन' और मनोज बाजपेयी की 'ट्रैफिक सिग्नल' रिलीज हुई है। साथ ही हॉलीवुड फिल्म 'कैप्टन अमेरिका सिविल वार' रिलीज हुई है। बॉलीवुड की तीनों फिल्म बॉक्स ऑफिस पर फुस्स हो गईं जबकि कैप्टन अमेरिका सिविल वार ने जबरदस्त कमाई की है। 'कैप्टन अमेरिका सिविल वार' ने 11.85 करोड़ की कमाई पहले दिन की है। जबकि शरमन जोशी की '1920 लंदन' ने सिर्फ 2.47 करोड़ की कमाई की है। देखिए तरण आदर्श का ट्वीट #CaptainAmericaCivilWar embarks on a MARVEL-ous start... Fri ₹ 8.53 cr nett. India biz. Gross: ₹ 11.85 cr.— taran adarsh (@taran_adarsh) May 7, 2016 #1920London Fri ₹ 2.47 cr. India biz.— taran adarsh (@taran_adarsh) May 7, 2016
केरल में शूटिंग के दौरान एक हीरोइन के साथ कपड़े खींच लिए जाने का मामला सामने आया है। इंडियन एक्सप्रेस में छपी खबर के मुताबिक हीरोइन ने इस मामले को लेकर पुलिस में शिकायत दर्ज कराई है। केरल के थ्रिसर की रहने वाली ये हीरोइन दिवम साक्षी नाम की फिल्म की शूटिंग कर रही थी। फिल्म की शूटिंग के दौरान एक सीन करते हुए उसके सारे कपड़े खींच लिए गए। इससे हीरोइन हक्की-बक्की रह गई। इससे घबराई हीरोइन फिल्म के सेट से सीधे थाने पहुंची और मामले की शिकायत पुलिस से की। हीरोइन ने निर्देशक स्नेहजीत पर सबके सामने उसके कपड़े खीचें जाने का आरोप लगाया। हीरोइन का कहना है कि उसको जो स्क्रिप्ट पढ़ने को दी गई, उसमें इस तरह के किसी सीन का जिक्र नहीं किया गया। शूटिंग के दौरान इस तरह सबके सामने कपड़े खींचा जाना उसकी अस्मिता पर हमला है। थोडुपुजा थाने में हीरोइन ने मामले की रिपोर्ट दर्ज होने के बाद महिला सेल ने केस की जांच शुरू कर दी है।
रितिक रोशन और कंगना रनौत के बीच फर्जी ई-मेल मामले को लेकर चल रहा मामला अब बेहद बुरा रूप ले चुका है। लंबे समय से दोनों एक-दूसरे पर निजी स्तर पर जाकर आरोप लगा रहे हैं। बात यहां तक बढ़ चुकी है कि कई घिनौने किस्म के आरोप भी दोनों एक-दूसरे पर लगा चुके हैं। देखने में आ रहा है कि बॉलीवुड भी इस पर दो फाड़ हो चुका है। हाल ही में शेखर सुमन, उनकी बीवी और बेटे अध्ययन सुमन ने जमकर कंगना पर हमला बोला। यहां तक कि कंगना पर काला जादू करने तक का आरोप लगाया। इसके बाद कंगना ने इसका कड़ा जवाब दिया। हाल ही में नेशनल अवार्ड शो के दौरान अमिताभ बच्चन, ऐश्वर्या और विद्या बालन ने कंगना की जमकर तारीफ की। अब अक्षय कुमार भी इस मामले में कूद गए हैं। अपनी आने वाली फिल्म 'हाउसफुल-3' के गाने के लॉन्च पर जब रितिक-कंगना के विवाद पर उनसे सवाल हुआ तो वो इस पर बचे नहीं बल्कि खुलकर इसका जवाब दिया। अक्षय कुमार और रितिक रोशन एक ही बिल्डिंग में रहते हैं। ऐसे में अक्षय ने कहा कि ये सब उनके बराबर में ही चल रहा है इसलिए उन्हें कुछ ज्यादा बुरा लग रहा है। अक्षय कुमार ने कहा कि कंगना और रितिक के बीच विवाद को काफी समय हो गया है और ये बुरी शक्ल ले चुका है। उन्होंने कहा कि अब ये मामला खत्म होना चाहिए। अक्षय कुमार के साथ फिल्म हाउसफुल-3 के दूसरे सितारे भी मौजूद रहे।
इस शुक्रवार को रिलीज हुई टाइगर श्रॉफ, श्रद्धा कपूर और सुधीर बाबू की मुख्य भूमिकाओं वाली 'बागी' कमाई के मामले में अपने झंडे गाढ़ रही है। अपने एक्शन दृश्यों के लिए सुर्कियां बटोर रही बागी ने पहले वीकएंड पर तगड़ी कमाई की है। फिल्म को समीक्षकों ने बहुत ज्यादा नहीं सराहा है। फिल्म को मिली-जुली प्रतिक्रिया मिली है। इसके बावजूद फिल्म बॉक्स ऑपिस पर खूब कमाल कर रही है। फिल्म ने शुक्रवार को 11.94 करोड़, शनिवार को 11.13 करोड़ और रविवार को जबरदस्त प्रदर्शन करते हुए 15.51 करोड़ की कमाई की है। इस तरह फिल्म ने पहले वीकएंड पर 38.58 करोड़ की कमाई की है। फिल्म के प्रदर्शन से निर्माता खुश है। फिल्म की कमाई पर ट्रेड एनेलिस्ट तरण आदर्श का ट्वीट #Baaghi ROARS. Biz SOARS... Has a ROCKING Sun... Fri 11.94 cr, Sat 11.13 cr, Sun 15.51 cr. Total: ₹ 38.58 cr. India biz. — taran adarsh (@taran_adarsh) May 2, 2016 'बागी' 2016 में पहले वीकएंड पर सबसे ज्यादा कमाने के मामले में तीसरे नंबर पर आ गई है। फिल्म ने 'नीरजा', 'की एंड का' और 'कपूर एंड संस' जैसी फिल्मों को पीछे छोड़ दिया है। इस साल पहले वीकएंड पर बागी से ज्यादा कमाने वाली फिल्मों में 'फैन' और 'एयरलिफ्ट' हैं। Best *opening weekend* of 2016 *so far*... 1. #Fan 2. #Airlift 3. #Baaghi 4. #KapoorAndSons 5. #KiAndKa Note: Hindi films. India biz. — taran adarsh (@taran_adarsh) May 2, 2016
बॉलीवुड सितारों का फिल्मों में सफलता के बाद माता-पिता से अलग रहना आम बात है। देखा जा रहा है कि शादी से पहले प्रेमी या प्रमिका के साथ लिव-इन में रहने का चलन इन दिनों खूब है। हाल ही में 'बागी' की सफलता के बाद श्रद्धा कपूर हर तरफ चर्चाओं में हैं। ऐसे में उनसे भी सवाल किया गया कि क्या अब वो पापा शक्ति कपूर के घर से अलग अपने घर में जाने की सोच रही हैं। दरअसल उनसे यही जानने की कोशिश की गई कि वो कहीं लिव-इन की योजना तो नहीं बना रही हैं। श्रद्धा ने इस पर कहा है कि वो अपने माता-पिता के बिना रहने की सोच भी नहीं कर सकती। श्रद्धा ने कहा, मैं कहीं नहीं जा रही। इस तरह की खबरें सही नहीं हैं। मैं अपने माता-पिता के साथ ही रह रही हूं। श्रद्धा ने कहा कि उनके पास एक अपना अपार्टमेंट जरूर है लेकिन वो वहां रहने का इरादा अभी नहीं रखती। साथ ही उन्होंने साफ किया कि वो सिंगल हैं और उनका कोई अफेयर नहीं चल रहा है। 'बागी' के रिलीज होने के बाद श्रद्धा फिल्म 'ओके जानू' की शूटिंग में व्यस्त हो गई हैं।
इस शुक्रवार रिलीज हुई 'बागी' ने पहले दिन बॉक्स ऑफिस पर शानदार प्रदर्शन किया है। टाइगर श्रॉफ और श्रद्धा कपूर की मुख्य भूमिकाओं वाली बागी को समीक्षकों से मिली-जुली प्रतिक्रिया मिली है। समीक्षकों के बहुत ज्यादा ना सराहे जाने के बावजूद फिल्म की पहले दिन की कमाई निर्माताओं के लिए हौंसला बढ़ाने वाली है। फिल्म ने शुक्रवार को 11.87 करोड़ की कमाई की है। #Baaghi has a HEROIC start. TERRIFIC in mass circuits. Plexes picked up in evening. Fri ₹ 11.87 cr. India biz. Double digit Fri = SUPERBBB! — taran adarsh (@taran_adarsh) April 30, 2016 बागी 2016 में सबसे बड़ी ओपनिंग करने के मामले में तीसरी सबसे बड़ी फिल्म बन गई है। इस साल 'बागी' से ज्यादा शाहरुख खान की 'फैन' और अक्षय कुमार की 'एयरलिफ्ट' ने कमाई की है। इस शुक्रवार को कोई दूसरी बड़ी फिल्म बागी के सामने ना होने से फिल्म से पहले वीकएंड पर तगड़ी कमाई की उम्मीद की जा रही है। ट्रेड एनेलिस्ट तरण आदर्श का ट्वीट #Baaghi is 3rd HIGHEST OPENER of 2016 *so far*: 1. #Fan ₹ 19.20 cr 2. #Airlift ₹ 12.35 cr 3. #Baaghi ₹ 11.87 cr Hindi films. India biz. — taran adarsh (@taran_adarsh) April 30, 2016
29 अप्रेल को रिलीज हुई टाइगर श्रॉफ और श्रद्धा कपूर की फिल्म 'बागी' ने बॉक्स ऑफिस पर 10 दिन पूरे कर लिए हैं। पहले हफ्ते में फिल्म ने बेहतरीन कमाई की। पहले दिन से ही बढ़िया कमाई कर रही बागी की भारतीय बॉक्स ऑफिस पर कुल कमाई 59.72 करोड़ हो गई है। फिल्म ने बॉक्स ऑफिस पर शानदार शुरुआत की। शुक्रवार को 11.94, शनिवार को 11.13 करोड़, रविवार को फिल्म ने सबसे ज्यादा 15.51 करोड़ की कमाई की। सोमवार को 6.72, मंगलवार को 5.77 करोड़, बुधवार को 4.62 करोड़ और गुरुवार को 4.03 करोड़ की कमाई की है। पहले 10 दिनों में बागी ने 67.63 करोड़ कमा लिए हैं। तरण आदर्श का ट्वीट--- #Baaghi [Week 2] Fri 2.31 cr, Sat 2.43 cr, Sun 3.17 cr. Total: ₹ 67.63 cr. India biz. ROCK-STEADY!— taran adarsh (@taran_adarsh) May 9, 2016
टिकट खिड़की पर किसी को भी मात देने का दंभ भरने वाले शाहरुख खान ने अपनी अगली फिल्म को सलमान और आमिर की फिल्मों के मुकाबले से हटा लिया है। न ईद और न क्रिसमस। 26 जनवरी 2017, रईस की नई रिलीज डेट है। बॉलीवुड में क्या अब सिर्फ दो ही खान बचे हैं जो अपने दमखम पर फिल्म खींच सकते हैं? आमिर और सलमान! जी हां, तीसरे खान शाहरुख ने अपने आप को तिकड़ी की रेस से अलग कर लिया है। यह बात इस आधिकारिक घोषणा के साथ साफ हो गई कि शाहरुख की अगली फिल्म रईस न तो सलमान की ईद रिलीज से टकराएगी और न क्रिसमस पर आमिर की फिल्म से। सब चकित हैं कि खुद को बॉलीवुड का बादशाह कहने वाले शाहरुख प्रतिद्वंद्वि खान सितारों की कुश्ती पर आधारित फिल्मों से बिना मुकाबला किए ही चित हो गए। तमाम अटकलों के बीच शाहरुख की फिल्म के निर्माताओं ने इस हफ्ते घोषणा कर दी कि वह अगले साल 26 जनवरी को अपनी फिल्म रिलीज करेंगे। बताया जाता है कि यह फैसला निर्माताओं को शाहरुख के दबाव में लेना पड़ा। रिलीज आगे बढ़ने से निर्माता आर्थिक दबाव में आ जाएंगे। फिल्मी कारोबार के जानकार बताते हैं कि जैसे-जैसे फिल्म पुरानी होगी, वितरकों/प्रदर्शकों में उस पर विश्वास कम होता जाएगा। अतः वे कीमत कम करते जाएंगे। देखना होगा कि शाहरुख इस मामले को कैसे निपटाएंगे।
टाइगर श्रॉफ और श्रद्धा कपूर की हाल ही में रिलीज हुई फिल्म 'बागी' बॉक्स ऑफिस पर अच्छा प्रदर्शन कर रही है। 'बागी' की न सिर्फ ओपनिंग कमाई अच्छी रही बल्कि पहले 5 दिनों में भी उम्मीद से बेहतर काम किया है। बेजोड़ ऐक्शन सीन और रोमांस से भरी 'बागी' ने वीकएंड पर भी अच्छी कमाई की थी। फिल्म का एक हफ्ता पूरा होने वाला है और इसने पहले ही कई फिल्मों को पीछे छोड़ दिया है। फिल्म को भले ही समीक्षकों और दर्शकों से मिली जुली प्रतिक्रिया मिली हो लेकिन फिल्म कमाई के मामले में बहुत आगे जा रही है। 'बागी' इन 5 दिनों में 50 करोड़ पार कर चुकी है।
शाहरुख खान की इस हफ्ते रिलीज हुई फिल्म फैन ने भारत में शानदार कमाई की है। पहले और दूसरे दिन फिल्म ने कमाई के कई रिकॉर्ड बनाए हैं। भारतीय बॉक्स ऑफिस पर फिल्म 2016 में पहले और दूसरे दिन सबसे ज्यादा कमाई करने वाली फिल्म बन गई है। फैन ने इस साल सबसे बड़ी ओपनिंग करने वाली एयरकलिफ्ट को पछाड़ दिया। भारतीय बॉक्स ऑफिस के साथ-साथ दुनियाभर में भी फिल्म ने जबरदस्त कमाई की है। फिल्म ने यूरोप के देशों में भी शानदार कमाई की है। समीक्षकों से फिल्म को खूब सराहना मिल रही है। फिल्म को शाहरुख के करियर की सबसे शानदार फिल्मों में से एक कहा जा रहा है। फिल्म ने भारत और दूसरे देशों के साथ-साथ पाकिस्तान में भी कमाई में कमाल कर दिया है। पाकिस्तान में दर्शकों को फैन बेहद पंसद आ रही है। सिनेमाघरों में भी फैन को खूब जगह मिली है। पाकिस्तान के बॉक्स ऑफिस पर फिल्म ने रिकॉर्ड तोड़ दिए हैं।
यह तथाकथित नई रामायण है जिसमें रावण का नाम राघव है। वह सिया यानी सीता का अपहरण करता है। यहां राम की जगह मौजूद है, रॉनी। राघव कहता है कि इस रामायण में राम को मरना पड़ेगा। आश्चर्य कि यह निर्माता-निर्देशक द्वारा जानबूझ कर किया गया ‘खेल’ है या फिर इसे नई रचनात्मकता कहना पड़ेगा!
'द जंगल बुक' एक के बाद एक रिकॉर्ड अपने नाम करती जा रही है। इस साल सबसे ज्यादा कमाई के मामले में फिल्म नंबर वन बन गई है। 'द जगंल बुक' ने अक्षय कुमार की 'एयरलिफ्ट' को पछाड़ दिया है। फिल्म की कुल कमाई 132.96 करोड़ हो गई है। अपनी रिलीज के बाद लगातार शानदार कमाई करने वाली 'द जंगल बुक' ने तीसरे सप्ताह में ये उपलब्धि हासिल की। भारतीय बॉक्स ऑफिस पर इस साल की सबसे ज्यादा कमाई करने वाली फिल्म बनने के साथ ही जंगल बुक 150 करोड़ के आंकड़े की तरफ भी मजबूती से बढ़ रही है। फिल्म की कमाई को देखते हुए 150 करोड़ का आंकड़ा बहुत दूर नहीं दिख रहा है। ट्रेड एनेलिस्ट तरण आदर्श का ट्वीट #TheJungleBook is now aiming for ₹ 150 cr... [Week 3] Fri 3.58 cr, Sat 6.65 cr. Total: ₹ 132.96 cr nett. India biz. BLOCKBUSTER! — taran adarsh (@taran_adarsh) April 24, 2016   #TheJungleBook surpasses the biz of #Airlift... Emerges the HIGHEST GROSSER of 2016 *so far*... Note: Hindi films. India biz. — taran adarsh (@taran_adarsh) April 24, 2016
बॉलीवुड स्टार अपनी हिट फिल्मों पर तो खूब बात करते हैं, लेकिन फ्लॉप फिल्म पर कोई सवाल हो तो बच निकलते हैं। शाहरुख खान का मामला कुछ अलग हैं वो अपनी एक ऐसी फिल्म की बात कर रहे हैं जिसको लेकर उनकी समीक्षकों ने भी खिंचाई की और दर्शकों ने भी इसे पसंद नहीं किया। ये फिल्म है शाहरुख की 2011 में आई 'रावन'। रावन के निर्माता शाहरुख खान थे। बड़े वजट की ये फिल्म बॉक्स ऑफिस पर नाकामयाब रही थी। अनुभव सिन्हा द्वारा निर्देशित फिल्म 'रावन' में शाहरुख खान के साथ करीना कपूर खान और अर्जुन रामपाल भी प्रमुख भूमिकाओं में थे। शाहरुख खान से जब ये सवाल किया गया कि क्या वो दोबारा 'रावन' जैसी फिल्म बनाना चाहते हैं तो शाहरुख ने कहा मैं रावन जैसी फिल्में दोबारा करना चाहूंगा। उन्होंने कहा कि इस फिल्म को और बेहतर बनाया जा सकता था इसलिए मैं इस फिल्म पर फिर से काम करना चाहूंगा। शाहरुख खान का कहना है कि 'रावन' के बाद उनसे बहुत सारे दोस्तों ने ये कहा कि अभी हमारे दर्शक इस तरह की फिल्मों को देखने के लिए तैयार नहीं हैं। बॉलीवुड में किंग खान के नाम से पहचान रखने वाले अभिनेता ने कहा कि 'कृष' जैसी फिल्म देखने के बाद उन्हें लगता है कि मेहनत की जाए तो इस तरह की फिल्में भी दर्शक पसंद करते हैं। उन्होंने कहा कि अभी वो इतने बूढ़े नहीं हैं कि सुपरहीरो का रोल ना कर सकें।
शाहरुख खान की फिल्म 'फैन' का काफी समय से इंतजार किया जा रहा था। इस शुक्रवार रिलीज हुई इस फिल्म ने कमाई के मामले में कमाल कर दिया है। फिल्म ने पहले दिन की कमाई से कई रिकॉर्ड तोड़ दिए हैं। शाहरुख की इस फिल्म का कई वजह से दर्शकों को इंतजार था। सबसे बड़ी वजह है इस फिल्म का शाहरुख की दूसरी फिल्मों की तरह एक रोमांटिक फिल्म ना होना। शाहरुख की 'फैन' एक सुपरस्टार और उसके जुनून की हद तक दीवाने एक फैन की कहानी है। शाहरुख खान ने फिल्म में स्टार औैर फैन का डबलर रोल किया है। कई-कई गानों के लिए पहचान रखने वाली शाहरुख की फिल्मों की तरह इस फिल्म में एक भी गाना नहीं है। सिर्फ एक प्रमोशनल सॉंग है 'जबरा फैन'। फिल्म को समीक्षकों ने भी काफी सराहा है। कुछ समीक्षकों ने फिल्म को शाहरुख की यादगार फिल्मों में से एक बताया है। फिल्म में हीरोइन के नाम पर कोई बड़ा चेहरा नहीं है। फिल्म से पहले दिन निर्माताओं को बड़ी कमाई की उम्मीद थी, जिस पर फिल्म खरी उतरी है।
प्रतिभाशाली अभिनेता के मनोज बाजपेयी के नाम एक और बड़ी उपलब्धि जुड़ गई है। मनोज को इस साल दादा साहब फाल्के बेस्ट एक्टर अवार्ड (क्रिट्क्स च्वाइस) से नवाजा जाएगा। मनोज बाजपेयी को ये अवार्ड फिल्म 'अलीगढ़' में शानदार अभिनय के लिए दिया जाएगा। अलीगढ़ में मनोज बाजपेयी ने एक समलैंगिक प्रोफेसर की भूमिका निभाई है। मनोज बाजपेयी को प्रोफेसर सिरास के अपने रोल के लिए खूब तारीफें मिली थीं। फिल्म में उनके साथ राजकुमार राव भी नजर आए हैं। दादासाहब फाउंडेशन की ओर से दिए जाने वाला ये पुरस्कार, दादासाहब की 147 वीं जयंती पर मुंबई में एक कार्यक्रम के दौरान दिए जाएंगे। मनोज वाजपेयी को अवार्ड मिलने से फिल्म के निर्देशक हंसल मेहता काफी खुश हैं। उन्होंने ट्वीट कर इस पर खुशी जाहिर की है।   Dadasaheb Phalke Award in the Best Actor (Critics’ Choice) to @BajpayeeManoj for his portrayal of Professor Ramchandra Siras in #Aligarh. — Hansal Mehta (@mehtahansal) April 22, 2016
इस शुक्रवार को रिलीज हुई तेरा सुरूर से हिमेश रेशमिया को बहुत उम्मीदे हैं। फिल्म के प्रमोशन में उन्होने कोई कोर-कसर बाकी नहीं रखी, ऐसे में फिल्म की कमाई पर उनकी निगाहें हैं।  हिमेश रेशमिया के संगीत और उनके गाए गानों को खूब पसंद किया गया, लेकिन उनकी एक्टिंग दर्शकों के गले नहीं उतरी। एक के बाद हिमेश ने कई फिल्में की। सारी ही फिल्में बॉक्स ऑफिस पर धड़ाम हो गईं। समीक्षकों से भी हिमेश की एक्टिंग को भी कभी अच्थी प्रतिक्रिया नहीं मिली है। अब एक फिर वो पर्दे पर लौटे हैं तो ये फिल्म उनके करियर की के लिए बेहद अहम है। हिमेश रेशमिया, फराह करीमी और नसीरुद्दीन शाह की मुख्य भूमिकाओं वाली 'तेरा सुरूर' एक छोटे बजट की फिल्म है। फिल्म का बजट 11 करोड़ का है। शुक्रवार को फिल्म ने 1.79 करोड़ की कमाई की। दूसरे दिन (शनिवार) को फिल्म ने 2.09 करोड़ की कमाई की। फिल्म ने रविवार को 2.58 करोड़ की कमाई की। इस तरह फिल्म की पहले तीन दिन की कमाई 6.46 करोड़ हो गई है। तेरा सुरूर के निर्माता कह चुके हैं कि वो सेटेलाइट की बिक्री से ही फिल्म के बजट जितना कमा चुके हैं इसलिए उनको कोई नुकसान नहीं होने वाला।
इस शुक्रवार को रिलीज हुई 'द जंगल बुक' कमाई के मामले में बड़े-बड़े सितारों की फिल्मों पर भारी पड़ रही है। इस साल रिलीज हुई नीरजा, कपूर एंड संस और की एंड का जैसी फिल्में द जंगल बुक से कमाई के मामले में पिछड़ गई हैं। हॉलीवुड फिल्म द जंगल बुक पहले दिन से ही दर्शकों और समीक्षकों दोनों को खूब भा रही है। इस हफ्ते और पिछले हफ्ते रिलीज हुई फिल्मों की कमाई जंगल बुक के आने के बाद ठहर सी गई है। जंगल बुक ने पहले दिन (शुक्रवार) 10.09 करोड़ की कमाई के साथ शानदार शुरुआत की। फिल्म को समीक्षकों ने जिस तरह से सराहा उससे साफ हो गया कि शनिवार और रविवार को फिल्म की कमाई में तगड़ी बढ़ोत्तरी दर्ज होगी। रिलीज के बाद छुट्टी के दिन होने के चलते शनिवार और रविवार को फिल्मों की कमाई में अमूमन बढ़त दर्ज की जाती है। फिल्म ने शनिवार को शुक्रवार की कमाई के मुकाबले 33.89 फीसदी की बढ़त दर्ज करते हुए 13.51 करोड़ की कमाई की। पहले दो दिन में 23.60 करोड़ कमाने के बाद रविवार को फिल्म से बढ़िया कमाई की उम्मीद फिल्मी पंडितों को थी। लेकिन फिल्म ने रविवार को जिस तरह से कमाई की उसकी उम्मीद तो फिल्म बिजनेस को जानकारों को भी नहीं रही होगी।
टीवी अभिनेत्री शिल्पा शिंदे अपने किरदार अंगूरी भाभी के जरिए घर-घर में बहचान बना चुकी हैं। उनके और उनके शो 'भाभी जी घर पर हैं' के निर्माताओं के बीच लंबे समय से खींचतान चल रही है। अब इस मामले में एक और मोड़ आया है। शिल्पा ने सिने और टीवी आर्टिस्ट ऐसोसिएशन पर उनको टीवी पर काम करने से बैन करने के खिलाफ पुलिस शिकायत दर्ज कराई है। वहीं शिल्पा ने प्रोड्यूसर बीनेफर कोहली पर मानसिक शोषण का आरोप लगाया है। शिल्पा ने बांगूर नगर पुलिस स्टेशन में शिकायत दर्ज कराई। शिल्पा पर सिने और टीवी आर्टिस्ट ऐसोसिएशन ने काम के प्रति प्रोफेशनल ना होने का आरोप लगाते हुए उनके खिलाफ एक्शन लिया है। एक तरफ शिल्पा प्रोड्यसर पर कई तरह के आरोप लगा रही हैं तो दूसरी ओर प्रोड्यूसर और धारावाहिक से जुड़े लोगों का अलग ही कहना है। प्रोड्यूसर और सीरियल से जुड़े दूसरे लोगों के कहना है कि अंगूरी भाभी के रोल में मशहूर होने के बाद शिल्पा के साथ काम करना मुश्किल हो गया है। उनके नखरे बेहद बढ़े हुए हैं। वो किसी को भी कुछ नहीं समझती हैं। बताया जा रहा है कि शिल्पा से बातचीत के जरिए टीवी निर्माता मसले का हल निकालने की कोशिश कर रहे हैं।
शाहरुख खान की इस हफ्ते रिलीज हुई फिल्म फैन की कमाई ने निर्माताओं के चेहरे खिला दिए हैं। पहले दिन फिल्म ने कमाई के कई रिकॉर्ड अपने नाम किए। दूसरे दिन भी फिल्म ने शानदार कमाई कर कई नए रिकॉर्ड कायम किए हैं। पहले दो दिन दिन में ही फिल्म ने 70 करोड़ का आंकड़ा छू लिया है। इस शुक्रवार आई फैन को लेकर कई तरह की आशंकाएं व्यक्त की जा रहीं थी। फिल्म में हीरोइन के तौर पर कोई बड़ा नाम नहीं है। फिल्म में कोई गाना भी नहीं है। फिल्म ने रिलीज के बाद सारी संभावनाओं को नकार दिया, समीक्षकों ने फिल्म को खूब सराहा है। पहले दिन फिल्म ने भारतीय बॉक्स ऑफिस पर 20 करोड़ की कमाई की। साथ ही दुनियाभर में भी 17.93 करोड़ की कमाई की। इस तरह फिल्म ने पहले दिन ही करीब 38 करोड़ की कमाई की। इसके बाद शनिवार और रविवार को छुट्टी होने के नाते बड़ा कमाई की उम्मीद की जा रही थी। फिल्म ने शनिवार को निराश भी नहीं किया।
करीना कपूर और अर्जुन कपूर की फिल्म 'की एंड का' की काफी दिन से चर्चा में है। सबसे खास बात इस फिल्म की कहानी है, फिल्म एक ऐसे पति-पत्नी की कहानी है जिसमें पत्नी कमाती है और पति घर पर रहता है। आमतौर पर भारतीय समाज में ऐसा नहीं देखा जाता कि पति घर पर रहकर चूल्हा-चौका करता है। इसलिए इस फिल्म को लेकर उत्सुकता बनी हुई है।
निर्माता: एच.आर. मुशिक निर्देशक: शॉन अरन्हा सितारे: हिमेश रेशमिया, फराह करीमी, नसीरूद्दीन शाह, शेखर कपूर, कबीर बेदी रेटिंग *1/2 आप इस फिल्म को देखें या न देखें, निर्माता की सेहत पर कोई फर्क नहीं पड़ेगा। वह रिलीज से पहले ही दंभ भरी घोषणा कर चुके हैं कि हम मुनाफे में है। संगीत से सैटेलाइट अधिकार तक सब बिक चुके हैं। जितना लगा है उससे ज्यादा निकाल चुके हैं। अतः वह आराम से मुंह ढंक कर सो सकते हैं। अब आप अपनी जेब की सोचिए क्योंकि जो निकल जाएगा, वापस नहीं आएगा। यह उस समय का सिनेमा है जिसमें महत्वपूर्ण यह है कि कितना कमाया। बाकी बातें गौण हैं। मनोरंजन की कसौटी भी बेकार हो गई है। इस पर हिमेश स्टारर यह फिल्म कहीं से कस भी नहीं पाती। हिमेश की 2007 में बनी आपका सुरूर ब्रांड को यहां आगे बढ़ाया गया है। उसी अंदाज का प्रेम, थ्रिल, ऐक्शन और संगीत। हिमेश लोकप्रिय कंपोजर-सिंगर हैं मगर उनकी जिद है कि अभिनय के लिए जाने जाएं। परंतु इसके लिए वह जिम में बनाए सिक्स पैक्स युक्त शरीर को दिखाने से ज्यादा कुछ करते नजर नहीं आते। अपनी पुरानी फिल्मों की तरह वह इस फिल्म में भी अभिनेता के तौर पर निराश करते हैं। उनके मनमा कभी इमोशन जागता नहीं दिखता। उनके संगीत में मौजूद एकमात्र तनाव का सुर अभिनय भी मौजूद है। फिल्म की सबसे बड़ी मुश्किल यह कि यहां सब बेहद बनावटी और फाइबर ग्लास का सा एहसास देता है। कहानी, अभिनय, संगीत, ऐक्शन लेकर लोकेशन तक। एक-एक सीन बुना हुआ और नकली मालूम पड़ता है। इन बातों के बीच नसीरूद्दीन शाह, शेखर कपूर और कबीर बेदी माहौल को सहज बनाते हैं तो नकलीपन ज्यादा उभर आता है। फराह करीमी इस कृत्रिम कारीगरी में फिट हैं और उन्हें निर्देशक ने अभिनय के साथ शरीर दिखा कर भी दर्शकों को आकर्षित करने का मौका दिया है। अतः वह कुछ लोगों की नजरों को भा सकती हैं।
करीना कपूर और अर्जुन कपूर की फिल्म 'की एंड का' की काफी दिन से चर्चा में है। सबसे खास बात इस फिल्म की कहानी है, फिल्म एक ऐसे पति-पत्नी की कहानी है जिसमें पत्नी कमाती है और पति घर पर रहता है। आमतौर पर भारतीय समाज में ऐसा नहीं देखा जाता कि पति घर पर रहकर चूल्हा-चौका करता है। इसलिए इस फिल्म को लेकर उत्सुकता बनी हुई थी। फिल्म के हीरो अर्जुन कपूर की उम्र हीरोइन करीना कपूर से कम है। ऐसे में निर्देशक आर. बाल्कि का ये प्रयोग भी ध्यान खींच रहा है। फिल्म रिलीज होने के बाद समीक्षकों ने कोई खास भाव फिल्म को नहीं दिया। इसके बावजूद पहले दिन की कमाई ने सबको चुप कर दिया है। की एंड का ने पहले दिन 7.30 करोड़ की कमाई की है। पहले दिन की कमाई के लिहाज से फिल्म ने हाल में आई कई फिल्मों से बेहतर है। फिल्म की कमाई पर ट्रेड एनेलिस्ट तरण आदर्श का ट्वीट   #KiAndKa Fri ₹ 7.30 cr. India biz... Sat + Sun biz is crucial to deliver a healthy weekend total. — taran adarsh (@taran_adarsh) April 2, 2016
टीवी अभिनेत्री प्रत्यूषा बनर्जी की मौत मामले जिसका नाम सबसे ज्यादा उछल रहा है, उसने आखिरकार चुप्पी तोड़ने का फैसला किया है। यह नाम है, प्रत्यूषा बनर्जी के ब्वॉयफ्रेंड राहुल राज सिंह की पूर्व प्रेमिका सलोनी शर्मा का। उन्होंने द टाइम्स ऑफ इंडिया से लंबी बातचीत की है। साथ ही पुलिस में भी अपना बयान दर्ज कर दिया है। सलोनी ने बीते दस महीनों में घटी सभी घटनाओं को बारी-बारी से सामने रखा है। इसमें पहले हम आपको बता दें कि प्रत्यूषा के दोस्तों और परिवार ने आरोप लगाया है कि सलोनी शर्मा ने राहुल की मौजूदगी में हाल ही में प्रत्यूषा का अपमान करते हुए उन्हें धक्का दिया था, जिससे वह काफी आहत हुई थी। इस बात के बारे में सलोनी ने अपना पक्ष रखा है। यही नहीं, उन्होंने स्वीकार भी किया है कि हां, उन्‍होंने प्रत्यूषा को धक्का दिया था। लेकिन इससे पहले जो हुआ था वह किसी को नहीं पता है। अब वो इसे दुनिया के सामने लेकर आई हैं।
इस हफ्ते रिलीज हुई शाहरुख खान की फैन को खूब तारीफें मिल रही हैं। फिल्म को समीक्षकों ने खूब सराहा है। फिल्म की कहानी और निर्देशन की तारीफें हो रही हैं। शाहरुख खान के किरदार गौरव को भी काफी सराही जा रहा है। फिल्म में शाहरुख ने डबल रोल किया है। वो एक सुपरस्टार और उससे मिलते-जुलते उसके एक फैन की भूमिका में हैं। फिल्म ने भारतीय बॉक्स ऑफिस पर पहले दिन 19.2 करोड़ की कमाई की। पहले दिन 2016 की सबसे ज्यादा कमाई करने वाली फिल्म बनने के बाद शनिवार को फिल्म को झटका लगा। दूसरे दिन फिल्म की कमाई 15.4 करोड़ रही। भारतीय बॉक्स ऑफिस के साथ फिल्म ने दुनियाभर में भी शानदार कमाई की है। पहले दो दिन मे फिल्म ने भारत और दुनियाभर की कमाई मिलाकर 70 करोड़ का आंकड़ा छू लिया। इसको देखते हुए फिल्म से रविवार को बड़ी कमाई की उम्मीद थी, जिसे फिल्म ने पूरा भी किया।
सेक्स विषयक फिल्में बॉक्स ऑफिस पर लॉटरी की तरह होती हैं। भट्ट कैंप अक्सर उन पर दांव खेलता है। उसका तर्क है कि ऐसी फिल्मों के बहाने वह नई, अत्याधुनिक महिला की छवि को पेश करता है। परंतु सच यह है कि उसका लक्ष्य इन बातों की आड़ में विवाहेतर/उच्छृंखल यौन संबंधों के कामुक दृश्य दिखा कर बॉक्स ऑफिस पर धन बटोरना होता है।
दिलवाले के फ्लॉप होने ने न केवल शाहरुख खान और रोहित शेट्टी की दोस्ती के समीकरण बिगड़ दिए, बल्कि कई लोगों के करिअर की योजनाओं को भी धक्का पहुंचाया। दिलवाले की मेकिंग के दौरान शाहरुख-रोहित ने फिल्म निर्माण में आगे बढ़ने के कई प्लान बनाए थे। इसमें एक यह भी था कि वे मिलकर मराठी में फिल्मों का निर्माण करेंगे। इस दिशा में पहली फिल्म लिए उन्होंने निर्देशक संजय जाधव के साथ बातचीत भी कर ली थी। मगर दिलवाले के बाद टूटी दोनों की दोस्ती की वजह से मराठी फिल्म लटक गई है।
फवाद खान, आलिया भट्ट और सिद्धार्थ मल्होत्रा की कपूर एंड संस ने सबको चौंका दिया है। फिल्म भारत में तो शानदार कमाई कर ही रही है, विदेशों में भी जोरदार कमाई कर रही है। पिछले हफ्ते रिलीज हुई कपूर एंड संस को बॉक्स ऑफिस पर दो वीकएंड हो गए हैं। वीकएंड को कमाई के लिहाज से बड़ा मौका माना जाता है। पहले दो वीकएंड पर कमाई के मामले में कपूर एंड संस ने एयरलिफ्ट से बाजी मार ली है।
टीवी अभिनेत्री प्रत्यूषा बनर्जी की मौत मामले में उनके ब्वॉयफ्रेंड राहुल राज सिंह को हाईकोर्ट ने आगामी 18 अप्रैल तक के लिए अंतरिम जमानत दे दी है। अब वह अस्पताल से सीधे जेल नहीं जाएंगे, बल्कि अस्पताल से छूटकर अपने घर जाएंगे। 18 अप्रैल तक उनकी कोई गिरफ्तारी नहीं होगी।
शाहरुख खान की इस शुक्रवार को रिलीज हुई फिल्म 'फैन' की कमाई में उतार-चढ़ाव जारी है। क्रिटिक्स ने तो फैन की जमकर तारीफ की है। फिल्म को समीक्षकों ने शाहरुख के करियर की शानदार फिल्मों में शुमार किया है। फिल्म ने कमाई के मामले में भी अच्छी शुरुआत की। फिल्म को पहले तीन दिन के अच्छे बिजनेस के बाद उम्मीद नहीं थी कि फिल्म बॉक्स ऑफिस पर इस तरह से लुढ़क जाएगी। फिल्म ने दुनियाभर में पहले तीन दिन में 100 करोड़ का आंकड़ा छू लिया। भारत में शुक्रवार को फिल्म ने 19.20 करोड़, शनिवार को 15.40 करोड़ और रविवार को 17.75 करोड़ के साथ 50 करोड़ का आंकड़ा छू लिया। सोमवार को फिल्म के बिजनेस तगड़ी गिरावट आई। फिल्म ने सोमवार को सिर्फ 6.05 करोड़ की कमाई की। रविवार के 17.75 करोड़ के बाद सोमवार को फिल्म की कमाई 6.05 करोड़ पर आ गई। इस तरह पहले चार दिन में फिल्म की कमाई 58.40 करोड़ रही। पांचवे दिन(मंगलवार) फिल्म की कमाई में कुछ बढोत्तरी की उम्मीद निर्माताओं को थी, लेकिन फैन को मंगलवार को फिर से तगड़ा झटका लगा है।
बीते पांच दशकों से हिंदी सिनेमा के लिए एक से बढ़कर एक शानदार गीत लिखने वाले गीतकार गुलजार ने कई राज खोले हैं। स्प्रिंग फीवर नाम के एक आयोजन में उन्होंने बताया कि जिंदगी में छोटी-छोटी बातों से गीत लिखने की प्रेरणा मिलती है। वह जिंदगी में बिखरी छोटी-छोटी खुशियों को ही अपने गीतों का आधार बनाते हैं। उन्होंने बताया कि बंटी और बबली के गीत “कजरारे, कजरारे” के शुरुआती बोल उन्होंने ट्रक के पीछे लिखे देखे थे। इसी से उन्हें पूरा गीत बनाने की प्रेरणा मिली।
अर्जुन कपूर पिछली फिल्म तेवर की नाकामी से उबरने को संघर्ष कर रहे हैं। जबकि शुक्रवार को रिलीज होने वाली फिल्म की एंड का में उनकी को-स्टार करीना कपूर का कहना है कि अर्जुन ने तब अपनी फिल्म का बहुत ज्यादा प्रमोशन किया, इसलिए बुरा हाल हुआ। करीना को इन दिनों होने वाले फिल्मों के ‘पागलपन’ जैसे प्रमोशन पसंद नहीं।
करीना कपूर और अर्जुन कपूर की फिल्म 'की एंड का' ने पहले तीन दिन की कमाई में कई बड़ी फिल्मों की कमाई को पीछे छोड़ दिया है। की एंड का काफी समय से चर्चा में हैं। फिल्म के हीरो का हीरोइन से उम्र में छोटा होने फिल्मों में कम ही देखा जाता है। इस फिल्म के हीरो अर्जुन कपूर की उम्र करीना कपूर से कम है। इसके बाद फिल्म अपनी कहानी को लेकर चर्चा में आई। 'की एंड का' में पति को घर संभालते हुए जबकि पत्नी को नौकरी करने वाली दिखाया गया है। इस शुक्रवार को रिलीज हुई फिल्म को समीक्षकों ने को कोई खास भाव नहीं दिया। फिल्म ने पहेल दिन से ही शानदार कमाई की। किसी दूसरी फिल्म के इस शुक्रवार को रिलीज ना होने के फायदा भी 'की एंड का' के मिला। फिल्म ने पहले दिन(शुक्रवार)  को 7.30 करोड़ की कमाई की। इसके बाद शनिवार को फिल्म ने कमाई में बढ़ोत्तरी दर्ज करते हुए 8.41 करोड़ कमाए। पहले दो दिन में 15.71 करोड़ कमाने के बाद रविवार को फिल्म ने कमाल करते हुए कई फिल्मों को पीछे कर दिया।
पिछले सप्ताह रिलीज हुई 'कपूर एंड संस' कमाई के मामले में सबको चौंका रही है। फिल्म ने पहले हफ्ते के बाद दूसरे सप्ताह भी शानदार कमाई जारी रखी है। फवाद खान, आलिया भट्ट और सिद्धार्थ मल्होत्रा की मुख्य भूमिकाओं वाली कपूर एंड संस को समीक्षकों से अच्छी प्रतिक्रिया मिली। फिल्म के बारे में कहा जा रहा है कि सिर्फ मल्टीप्लैक्स को ध्यान में रखकर फिल्म बनाई गई है और छोटे शहरों और कस्बों में फिल्म को सफलता नहीं मिलेगी।
निर्माता: विजय बंसल निर्देशक: मनोज तिवारी सितारे: अभिमन्यु सिंह, पंकज त्रिपाठी, रवि किशन, संदीपा धर, संजय मिश्रा, अखिलेंद्र मिश्रा रेटिंग ** हर बाबा का एक बैकडेट रिकॉर्ड होता है। कई बार उसे सिर्फ वह स्वयं जाता है। कई बार वह समाज या पुलिस के रिकॉर्ड में दर्ज होता है। मगर बाबाओं को छेड़ने ही हिम्मत कभी कभार ही दिखती है। राजनीति, प्रशासन और कई बार मीडिया भी उसकी लोकप्रियता तथा अर्थतंत्र के जाल में उलझ जाते हैं। ऐसे में बाबा अपनी तरफ से ही कोई ब्लंडर कर दे तो बात अलग, वर्ना उनकी पूजा अनपढ़-गंवार-गरीबों से लेकर पढ़े-लिखे-अमीर तक सब करते हैं। जिस बाबा का सिक्का जितना चलता है उसका संसार उतना फूलता-फलता है। निर्देशक मनोज तिवारी की पहली फिल्म ग्लोबल बाबा इन्हीं बातों की न केवल पोल खोलने के प्रयास करती है बल्कि पूरे माहौल की चुटकी तक लेती है। एक पुलिस अधिकारी राजनेता के इशारे पर अपराधी (अभिमन्यु सिंह) को एनकाउंटर के वास्ते ले जाता है मगर वह पुलिसवाले को चकमा देकर फरार हो जाता है। भागने से पहले एक गोली उसे लगती है लेकिन बाबाओं का झुंड उसे बचा लेता है। अपराधी को एक पुराना साथी (पंकज त्रिपाठी) मिलता है जो मौनी बाबा बन कर जिंदगी गुजार रहा है। वह समझाता है कि बाबा बनने के बाद न केवल वह पुलिस से बच जाएगा बल्कि जिंदगी भी चमक जाएगी।
पिछले सप्ताह रिलीज हुई जंगल बुक ने शाहरुख खान की मुश्किलें बढ़ा रही है। फिल्म की कमाई फैन के निर्माताओं के माथे पर शिकन पड़ गई है। पिछले सप्ताह रिलीज हुई जंगल बुक ने पहले हफ्ते 74 करोड़ की शानदार कमाई की। दूसरे सप्ताह फैन के रिलीज होने की वजह से फिल्म के कमजोर पड़ने की उम्मीद की जा रही थी। हॉलीवुड फिल्म जंगल बुक की कमाई पर शाहरुख जैसे सितारे की फिल्म के आने के बावजूद कोई फर्क नहीं पड़ा है। आमतौर पर निर्माता अपनी फिल्म के लिए ऐसा दिन ढूंढ़ते हैं जब उसके सामने कोई बड़ा फिल्म रिलीज ना हो, ताकि बिजनेस को नुकसान ना हो। फैन के साथ कोई बड़ी फिल्म रिलीज नहीं हुई है। फिल्म ने पहले दिन 20.5 करोड़ की शानदार कमाई भी की है। इस सबके बावजूद शुक्रवार को जंगल बुक की कमाई ने फैन के निर्माताओं के माथे पर शिकन ला दी है। फैन को शुक्रवार को मिली जबरदस्त प्रतिक्रिया के बावजूद जंगल बुक ने अपने दूसरे सप्ताह में बढ़िया आगाज किया है। इससे लग रहा है कि फैन को जंगल बुक कड़ी टक्कर देगी।
बच्चों पर आधारित बहुप्रतीक्षित फिल्‍म 'द जंगल बुक' भारत में भी रिलीज हो गई है। रिलीज से पहले भारतीय सेंसर बोर्ड की ओर से U/A (फिल्म देखने के लिए 12 के कम बच्चे के साथ किसी वयस्क होना जरूरी) का सर्टिफिकेट देने को लेकर यह खूब चर्चा में आ गई है।
शाहरुख खान की इस शुक्रवार को रिलीज हुई फिल्म 'फैन' को हर ओर से तारीफें मिल रही हैं। समीक्षकों ने फिल्म को उनके करियर की शानदार फिल्मों में शुमार किया है। फिल्म ने कमाई के मामले में भी अच्छी शुरुआत की। फिल्म को पहले तीन दिन के अच्छे बिजनेस के बाद उम्मीद नहीं थी कि सोमवार को फिल्म बॉक्स ऑफिस पर इतनी कमजोर साबित होगी। फिल्म ने दुनियाभर में पहले तीन दिन में 100 करोड़ का आंकड़ा छू लिया। भारत में शुक्रवार को फिल्म ने 19.20 करोड़, शनिवार को 15.40 करोड़ और रविवार को 17.75 करोड़ के साथ 50 करोड़ का आंकड़ा छू लिया। सोमवार को काम का दिन होने के कारण फिल्म के बिजनेस में कमी की उम्मीद की जा रही थी लेकिन फिल्म बॉक्स ऑफिस पर धड़ाम हो गई। फिल्म ने सोमवार को सिर्फ 6.05 करोड़ की कमाई की। रविवार के 17.75 करोड़ के बाद एकदम 6.05 करोड़ पर आ जाने से निर्माताओं को बड़ा झटका लगा है। ट्रेड एनेलिस्ट तरण आदर्श का ट्वीट #Fan Fri 19.20 cr, Sat 15.40 cr, Sun 17.75 cr, Mon 6.05 cr. Total: ₹ 58.40 cr. India biz. DISAPPOINTING! — taran adarsh (@taran_adarsh) April 19, 2016
'जंगल जंगल बात चली है पता चला है, चढ्ढी पहन के फूल खिला है फूल खिला है'! आज के वक्त में शायद ही कोई ऐसा व्यक्ति हो जिसने अपने बचपन में या अपने बच्चों को सुनाने के लिए ये गाना न सुना हो। जानवरों के बीच पले बढ़े एक बच्चे मोगली की कहानी सुनाता ये गाना जितना प्यारा है उतनी ही प्यारी इसके गायक की आवाज है। लेकिन क्या आप जानते हैं कि अब ये नन्हा गायक कितना बड़ा हो चुका है? इतना कि अब उसका खुद का एक बच्चा है और वो उसे भी ये गाना सुनाता है। 8 अप्रैल को 'द जंगल बुक' फिल्म हिंदी में दर्शकों के सामने होगी इसलिए ये गाना सबकी जुबान पर चढ़ गया है। 23 साल पहले इस गाने को आवाज देने वाले गायक अमोल सहदेव से अमर उजाला ने बातचीत की तो कई बातें पता चलीं। दिल्ली में रह रहे अमोल 33 साल के हो चुके हैं और कॉर्पोरेट जगत में काम करते हैं। इतने सालों बाद फिर से लाइमलाइट में आने के सवाल पर अमोल बताते हैं कि उस वक्त उन्हें अंदाजा भी नहीं था कि हो क्या रहा है। वो कहते हैं कि आज टीवी, सोशल मीडिया, वेबसाइटों के जरिए जितनी लोकप्रियता मिलती है, उतनी उस जमाने में नहीं थी इसलिए आज वे बहुत खुश हैं। अमोल ने बताया कि गुलजार का लिखा और विशाल भारद्वाज का बनाया हुआ ये गाना उन्हें कैसे मिला। चूंकि अमोल के पिता जी और विशाल भारद्वाज एक दूसरे से परिचित थे तो उनके पिता एक दिन उन्हें स्टूडियो ले गए और गाने की रिकॉर्डिंग हुई। उस वक्त तो अमोल ये भी नहीं जानते थे कि आज वो जो गाना गा रहे हैं, वो इतने सालों तक जबरदस्त हिट रहेगा। तो क्या आज भी उन्हें हर जगह यही गाना गाना पड़ता है? जानिए अमोल ने क्या जवाब दिया। अमोल बताते हैं कि वे वीकेंड पर दिल्ली में लाइव शो करते हैं, म्यूजिकल थिएटर के सदस्य हैं और कई रिकॉर्डिंग भी कर चुके हैं। फिर भी उन्हें इन सब से उतनी पहचान नहीं मिली जितनी 'जंगल जंगल पता चला है' से मिली है। वो कहते हैं कि आज भी शो खत्म होने के बाद उन्हें ये गाना गाने की डिमांड आती है और वे शौक से गाते हैं। ये उनकी जिंदगी का अहम हिस्सा बन गया है। इतनी कम उम्र में इतनी चर्चा पा लेने के बाद भी अमोल कहते हैं कि आज तक उन्होंने आम आदमी की जिंदगी ही जी है। ज्यादातर देखा जाता है कि कम उम्र में बच्चे कोई मुकाम हासिल कर लें तो आगे उसी में ही करियर बनाते हैं। लेकिन अमोल के साथ ऐसा नहीं हुआ। किसी भी आम भारतीय परिवार की तरह उनके घर में भी उनकी गायकी पढ़ाई के आगे कमतर रह गई। अमोल से पूछा गया कि गायकी में इतने अव्वल होने के बावजूद उन्होंने आगे चल कर कॉर्पोरेट जिंदगी क्यों चुनी तो अमोल ने बताया कि घर में पढ़ाई को ही ज्यादा अहमियत दी गई। शौक के तौर पर उन्होंने इसे जारी रखा लेकिन करियर के लिए नहीं चुन सके। अमोल ने माना कि अगर ये फिल्म फिर से रिलीज न हो रही होती और ये गाना फिर से सबके कानों में गूंजता तो आज वो इतने चर्चित न हो पाते। हो भी क्यों न, आखिरकार अब अमोल के फेसबुक पर फ्रेंड रिक्वेस्ट की बाढ़ आई रहती है। हजारों नए ईमेल पड़े रहते हैं, हर कोई उन्हें जानना चाहता है।   जिंदगी इस तरह बदल जाने के बाद आगे के क्या प्लान हैं, अमोल ने बताया।       अमोल कहते हैं कि अब वे किसी सिलेब्रिटी से कम महसूस नहीं करते। अमोल इसी रविावर खुद का यूट्यूब चैनल शुरू करने वाले 'अमोलसहदेव'  के नाम से। जिस पर वे अपने गानों की रिकॉर्डिंग, लाइव शो के वीडियो डालते रहेंगे। अमोल को उम्मीद है कि जितने नए लोग फेसबुक पर जुड़ रहे हैं वो इस चैनल को भी सस्क्राइब करेंगे। अमोल से पूछा गया कि अब वे फिल्मों में गाने की क्यों नहीं सोचते तो अमोल ने अपनी इच्छा जाहिर की। उन्होंने बताया कि इस यूट्यूब चैनल के जरिए वे ज्यादा से ज्यादा संगीत निर्माताओं तक पहुंचना चाहते हैं और फिल्मों में गाना चाहते हैं। उन्होंने बताया कि शायद कुछ वक्त बाद वे गायकी को ही पूरी तरह अपना करियर बना लें।
पहले दिन साल की सबसे ज्यादा कमाई करने वाली शाहरुख खान की फैन का सप्ताह बीतते-बीतते अंदाजा लग गया है कि कितना कमा पाएगी। छठे दिन इसकी कमाई महज 3 करोड़ रुपये बची है।
रॉकी हैंडसम की बॉक्स ऑफिस नाकामी के बाद जॉन अब्राहम द्वारा भविष्य में स्पोर्ट्स फिल्मों बनाने की योजना खटाई में है। आर्थिक घाटे के बाद इस अभिनेता की प्राथमिकता होम प्रोडक्शन की जगह दूसरे निर्माताओं की फिल्मों में ऐक्टिंग हो गई है।
बीते शुक्रवार को रिलीज 11 में से दो महत्वपूर्ण फिल्मों अलीगढ़ और तेरे बिन लादेन डेड ऑर अलाइव का टिकट खिड़की पर बहुत बुरा प्रदर्शन रहा। अलीगढ़ की स्थिति तो यह रही है कि पहले वीकेंड में फिल्म बमुश्किल सवा करोड़ रुपये के आंकड़े के करीब पहुंच सकी। तेरे बिन लादेन पौने दो करोड़ से अधिक के कलेक्शन की वजह से थोड़ी ही आगे थी।
रॉकी हैंडसम की बॉक्स ऑफिस नाकामी ने जॉन अब्राहम की निर्माता के रूप में भविष्य की योजनाओं को धक्का पहुंचाया है। फिल्म से उन्हें आर्थिक घाटा तो हुआ ही, उनकी ऐक्शन स्टार छवि को भी नुकसान पहुंचा है।
पिछले सप्ताह रिलीज हुई 'द जंगल बुक' ने भारतीय बॉक्स ऑफिस पर 100 करोड़ का जादुई आंकड़ा छू लिया है। फिल्म ने अपनी रिलीज के दूसरे रविवार को 100 करोड़ का आंकड़ा छुआ। खास बात ये है कि फैन को मिली शानदार प्रतिक्रिया के बावजूद जंगल बुक ने दूसरे रविवार को 10.67 करोड़ की कमाई की। इसके साथ ही फिल्म की कमाई 101.82 हो गई है।   #TheJungleBook refuses to slow down. [Week 2] Fri 8.02 cr, Sat 8.51 cr, Sun 10.67 cr. Total: ₹ 101.82 cr nett. India biz. OUTSTANDING! — taran adarsh (@taran_adarsh) April 18, 2016 अक्षय कुमार की एयरलिफ्ट ने भी दसवें दिन ही 100 करोड़ का आंकड़ा छुआ था और जंगल बुक ने भी दस दिन में 100 करोड़ कमाए हैं। एयरलिफ्ट ने दस दिन में 102.76 करोड़ कमाए जबकि जंगल बुक ने 101.82 करोड़ कमाए हैं।   #Airlift crossed ₹ 100 cr on 2nd Sun [10-day total: ₹ 102.76 cr]... #TheJungleBook too crosses ₹ 100 cr on 2nd Sun [₹ 101.82 cr]. India biz. — taran adarsh (@taran_adarsh) April 18, 2016
'द जंगल बुक' ने बॉक्स ऑफिस पर एक हफ्ता पूरा कर लिया है। फिल्म ने पहले दिन से ही कमाई का जो शानदार सिलसिला शुरु किया उसे लगातार कायम रखे हुए है। पहले ही दिन 10 करोड़ से ज्यादा कमाने के बाद फिल्म ने बड़ी कमाई की उम्मीद निर्माताओं को जगा दी थी। जिस पर फिल्म खरी भी उतरी है। पहले दो दिन में 23.60 करोड़ की कमाई करने वाली 'द जंगल बुक' ने अपने पहले रविवार को सबसे ज्यादा 16.59 करोड़ की कमाई की। पहले वीकएंड पर फिल्म ने 40.19 करोड़ की कमाई की। वीकएंड के बाद भी फिल्म की शानदार कमाई जारी है। लगातार बढ़िया कमाई करते हुए फिल्म ने पहले हफ्ते में 74.08 करोड़ की कमाई कर ली है। द जंगल बुक 2016 में अक्षय कुमार की 'एयरलिफ्ट' के बाद पहले सप्ताह सबसे ज्यादा कमाने वाली फिल्म बन गई है। फिल्मी पंडित मान रहे हैं कि अब फिल्म 100 करोड़ की कमाई की तरफ कदम बढ़ा रही है। फिल्म की कमाई को लेकर ट्रेड एनेलिस्ट तरण आदर्श का ट्वीट #TheJungleBook Fri 10.09 cr, Sat 13.51 cr, Sun 16.87 cr, Mon 7.60 cr, Tue 7.07 cr, Wed 7.97 cr, Thu 10.97 cr. Total: ₹ 74.08 cr nett. WOW!— taran adarsh (@taran_adarsh) April 15, 2016
जॉन अब्राहम की इस हफ्ते रिलीज हुई 'रॉकी हैंडसम' की कमाई निर्माताओं के लिए दिल तोड़ने वाली है। इस शुक्रवार आई रॉकी हैंडसम से जॉन को बेहद उम्मीदें थीं। वो फिल्म के प्रमोशन में भी लंबे समय से लगए हुए थे लेकिन फिल्म के रिलीज होने पर सारी उम्मीदें रखी रह गईं। रॉकी हैंडसम ने शुक्रवार को 5.39 करोड़ के साथ शुरुआत की थी। पहले दिन के लिहाज से फिल्म की कमाई ठीक मानी गई। शनिवार और रविवार को छुट्टी होने के चलते कमाई के बढ़ने की उम्मीद थी। शनिवार को फिल्म ने 4.83 करोड़ की कमाई की, कमाई के बढ़ने की जगह घट जाने से निर्माताओं को झटका लगा। शुक्रवार के मुकाबले शनिवार को कम कमाई करने वाली 'रॉकी हैडसम' की कमाई रविवार को छुट्टी के बावजूद फिर घट गई। फिल्म ने रविवार को 4.13 करोड़ की कमाई की। पहले वीकएंड पर फिल्म ने प्रिव्यूज की कमाई मिलाकर 16.12 करोड़ का कारोबार किया है। फिल्म से अब ज्यादा उम्मीदें नहीं की जा रही हैं। सोमवार को फिल्म की कमाई में भारी गिरावट की बात कही जा रही है। फिल्म की कमाई पर ट्रेड एनेलिस्ट तरण आदर्श का ट्वीट   #RockyHandsome Thu previews 1.77 cr, Fri 5.39 cr, Sat 4.83 cr, Sun 4.13 cr. Total: ₹ 16.12 cr. India biz. — taran adarsh (@taran_adarsh) March 28, 2016
कपूर एंड संस ने पहले वीकेंड पर ही बॉक्स ऑफिस पर दम दिखा दिया है। यह फिल्‍म साल की दूसरी सबसे बड़ी फिल्म बनकर उभरी है। जैसा कि फिल्म की स्टारकास्ट देखकर पहले ही फिल्‍म ट्रेड पंडित अंदाजा लगा रखे थे फिल्म ने शुरुआती तीन दिनों में वैसा ही व्यापार किया।
इस शुक्रवार को दो बड़ी फिल्में रिलीज हुई हैं, 'जुबान' और 'जय गंगाजल'। जुबान में नए सितारों के होने के कारण प्रियंका चोपड़ी की जय गंगाजल से ही ज्यादा उम्मीदें की जा रही हैं। ट्रेलर रिलीज के साथ प्रियंका के जबरदस्त एक्शन ने फिल्म के प्रति उत्सुकता बढ़ा दी थी। इसके बाद भी लगातार फिल्म को लेकर की तरह की बातें सामने आती रहीं। फिल्म को अजय देवगन की 'गंगाजल' का सीक्वल भी कहा जा रहा है। इसलिए भी फिल्म के प्रति उत्सुकता बढ़ी हुई है। हालांकि इस बार फिल्म की कहानी अलग है। प्रियंका चोपड़ा की शोहरते पिछले कुछ समय से आसमानों में हैं। इन सब वजहों से फिल्म की कमाई पर सभी की निगाहें हैं। पिछले कुछ समय से इस तरह की फिल्में आ रही हैं, जिसमें कोई हीरो नहीं हीरोइन ही फिल्म में मुख्य किरदार में हैं। 'जय गंगाजल' भी प्रियंका के इर्द-गिर्द घूमती है। ऐसे में 'जय गंगाजल' की कमाई को प्रियंका चोपड़ा की लोकप्रियता से जोड़ कर भी देखा जा रहा है।
विक्रम भट्ट के निर्देशन में बनी 'लव गेम्स' इस शुक्रवार को रिलीज हुई है। गौरव अरोरा, पत्रलेखा और तारा अलीशा की मुख्य भूमिकाओं वाली 'लव गेम्स' अपने बोल्ड सीन और कहानी को लेकर चर्चाओं में है। निर्देशक विक्रम भट्ट ने फिल्म को अपनी जिंदगी से जोड़ दिया और अपने कई संबंधों का खुलासा किया। इसके बाद फिल्म को लेकर काफी उत्सुकता भी देखी गई। इस सबके बावजूद पहले दिन की कमाई मे 'लव गेम्स' अपनी छाप छोड़ने में नाकाम रही। फिल्म पहले दिन सिर्फ 1.03 करोड़ की कमाई कर सकी। वहीं इस शुक्रवार को रिलीज हुई दूसरी फिल्म 'द जंगल बुक' ने पहले दिन 9.76 करोड़ की कमाई की। 'लव गेम्स' की कमाई पर ट्रेड आदर्श तरण आदर्श का ट्वीट #LoveGames Fri ₹ 1.03 cr. India biz.— taran adarsh (@taran_adarsh) April 9, 2016
इस हफ्ते रिलीज हुई 'कपूर एंड संस' से सिद्धार्थ और आलिया को बहुत उम्मीदे हैं। पाकिस्तानी हीरो फवाद खान के लिए भी ये फिल्म काफी अहमियत रखती है। सिद्धार्थ और आलिया बेहद खास दोस्त हैं, निजी जिंदगी में दोनों बेहद करीब हैं। ऐसे में फिल्म से भी उन्हें काफी उम्मीदे हैं। -निर्माता: करन जौहर
इस समय बॉक्स ऑफिस पर 'कपूर एंड संस' और जॉन अब्राहम की 'रॉकी हैंडसम' में जबरदस्त मुकाबला चल रहा है। पिछले हफ्ते रिलीज हुई कपूर एंड संस में फवाद खान, सिद्धार्थ मल्होत्रा और आलिया भट्ट मुख्य भूमिकाओं में हैं। फिल्म की रिलीज से पहले कई तरह की बात कही जा रहीं थी। फिल्म रिलीज हुई तो समीक्षकों ने खूब सराहा। फिल्म ने पहले दिन से ही लगातार कमाई में निरंतरता बनाए रखी है।
इस शुक्रवार को रिलीज हुई तेरा सुरूर से हिमेश रेशमिया को बहुत उम्मीदे हैं। फिल्म के प्रमोशन में उन्होने कोई कोर-कसर बाकी नहीं रखी, ऐसे में फिल्म की कमाई पर उनकी निगाहें हैं। हिमेश रेशमिया बॉलीवुड के हरफनमौला कलाकार हैं। वो संगीतकार हैं, कई फिल्मों में उन्होंने हिट संगीत दिया है। फिल्मी 'आशिक बनाया आपने' में उनके गाना गाने के बाद गायक के तौर पर भी उनको खूब प्रसिद्धि मिली। संगीत और गायन में नाम कमा लेने के बाद हिमेंश रेशमिया को पर्दे पर दिखने की ख्वाहिश हुई। हिमेश रेशमिया के गाए गानों को खूब पसंद किया गया, लेकिन उनकी एक्टिंग दर्शकों के गले नहीं उतरी। एक के बाद हिमेश ने कई फिल्में की। सारी ही फिल्में बॉक्स ऑफिस पर धड़ाम हो गईं। समीक्षकों से भी हिमेश को कोई अच्छी प्रतिक्रिया नहीं मिली। अब एक फिर वो पर्दे पर लौटे हैं तो ये फिल्म उनके करियर की के लिए बेहद अहम है।
इस शुक्रवार रिलीज हुई फिल्म 'द जंगल बुक' ने पहले दो दिन में कमाई के कई रिकॉर्ड अपने नाम कर लिए हैं। हॉलीवुड फिल्म 'जंगल बुक' भारतीय बॉक्स ऑफिस पर जमकर पैसा बटोर रही है। जंगल बुक इस हफ्ते और पिछेल सप्ताह रिलीज हुई भारतीय फिल्मों पर भारी पड़ रही है। पहले दिन फिल्म ने 10.09 करोड़ की ओपनिंग के साथ सबको चौंका दिया था। दूसरे दिन (शनिवार) को फिल्म की कमाई में जबरदस्त उछाल देखने को मिला। फिल्म ने शनिवार को 13.51 करोड़ की कमाई की है। इस तरह फिल्म की पहले दो दिन की कमाई 23.60 करोड़ हो गई है। फिल्म की कमाई पर तरण आदर्श का ट्वीट   #TheJungleBook is on a WINNING STREAK. Super word of mouth is translating into BO numbers. Fri 10.09 cr, Sat 13.51 cr. Total: ₹ 23.60 cr... — taran adarsh (@taran_adarsh) April 10, 2016
सितारा कितना ही चमकीला हो, बॉक्स ऑफिस का भाग्यविधाता दर्शक है। बाजीराव मस्तानी के सामने दिलवाले की पराजय के बाद शाहरुख खान ने ईद पर सलमान खान से न टकराने का फैसला किया है। लेकिन अब उन्हें ऐसा शुक्रवार ढूंढने में समस्या आ रही है, जहां वह अपनी फिल्म सुरक्षित ढंग से रिलीज करा सकें।
निर्माता: जॉन अब्राहम निर्देशक: निशिकांत कामत सितारे: जॉन अब्राहम, दीया चालवाड, श्रुति हासन रेटिंग *1/2 नकल करने का मतलब किसी कृति को ज्यों का त्यों उतार देना होता है! दक्षिण कोरियाई फिल्म मैन फ्रॉम नोवेयर (2010) का हिंदी रीमेक देखते हुए आप पाते हैं कि कास्टिंग डायरेक्टर मुकेश छाबड़ा ने इस बात को बहुत गंभीरता से लिया। हास्यास्पद है कि रॉकी हैंडसम में मूल फिल्म में दिखने वाली बच्ची (किम सेई-रोन) जैसा चेहरा (दीया चालवाड) ही चुना गया। रीमेक में मूल फिल्म की तरह ही रंग भरे गए और हीरो का अंदाज भी वैसा ही। मैन फ्रॉम नोवेयर यूट्यूब से लेकर टॉरेंट साइटों तक पर उपलब्ध है। आप खुद असली-नकली की तुलना कर सकते हैं। फिल्म जॉन अब्राहम की ऐक्शन-स्टार छवि को ध्यान में रख कर बनाई गई, लेकिन डायरेक्टर निशिकांत कामत का ऐक्टर बनकर ज्यादा फुटेज खाने का मोह साफ दिखता है। कहने को वह यहां कसाई जैसे विलेन हैं मगर दिखते कॉमेडियन जैसे हैं। रॉकी हैंडसम की स्क्रिप्ट कमजोर है। उस पर हीरो के चहरे पर सदा मनहूसियत का लेबल चिपका रहता है। वह किसी से बात तक नहीं करता। गोवा में चीजें गिरवी रखने की दुकान चलाता है। उसका मकान-दुकान एक ही है। पड़ोस में एक बच्ची रहती है जिसकी मां नशेड़ी है। बिखरे बचपन को सहेजने की कोशिश करती आठ-नौ बरस की यह बच्ची नायक में पिता देखने लगती है। गोवा में ड्रग्स के कारोबारी हैं और नशेड़ी मां उनके चक्कर में फंस जाती है। वे मां-बेटी को उठा लेते हैं। नायक उन्हें बचाने निकल पड़ता है। क्यों, क्या, कैसे जैसे सवाल आपके मन में रह जाते हैं। हीरो का बच्ची के साथ स्नेह भी फिल्म में ठोस ढंग से स्थापित नहीं हो पाता। बॉलीवुड फिल्मों में कुछ नया देखना दुर्लभ होता है। रॉकी हैंडसम में भी कोई दुर्लभ क्षण नहीं है।
निर्माता: माइकल जी विल्सन, बार्बरा ब्रोकली निर्देशक: सैम मेंडेस सितारे: डेनियल क्रेग, राल्फ फ्लेंस, बेन विशा, नाओमी हैरिस, मोनिका बेलुची, क्रिस्टोफ वॉल्ट्ज, डेव बतिस्ता और एंड्र्यू स्कॉट रेटिंग ***1/5 भारत में रिलीज से पहले जेम्स बॉण्ड अपने कारनामों से नहीं बल्कि अपने संस्कारी होने की वजह से चर्चाओं में था। ट्विटर और फेसबुक पर बॉण्ड बियर की जगह गौमूत्र पीते और आलोक नाथ से आशीर्वाद लेकर ही गोली चलाते हुए संस्कारी बन चुका था। जब आप बॉण्ड सीरिज की 24वीं फिल्म स्पेक्टर देखेंगे तो पाएंगे कि बॉण्ड वाकई संस्कारी है। किस करने की उसकी कोशिशों को भारतीय सेंसर ने सफल नहीं होने दिया। किस के अलावा बॉण्ड वही सब कुछ करता है जो बॉण्ड सीरिज की फिल्मों की पहचान हैं। चूंकि पिछली तीन फिल्मों में डेनिलय क्रेग ही बॉण्ड का किरदार निभा रहे हैं इसलिए दर्शक उन्हें आसानी से अपने साथ कनेक्ट कर लेते हैं। सांस रोक देने वाले हेलीकॉप्टर के एक फाइट सीन के साथ शुरू हुई यह फिल्म फिर आपको दम नहीं लेनी देती। फिल्म की लंबाई थोड़ी ज्यादा है लेकिन लंबी हिंदी फिल्म देखने के आदी दर्शकों को वह खटकती नहीं है। हमेशा की ही तरह बॉण्ड के इस फिल्म में उसके दुश्मन आतंकी तो हैं ही खुद उसके डिपार्टमेंट उसके खिलाफ साजिशें रचता है। हां हमेशा की ही तरह उसके सहयोगी भी हैं जो उससे हमेशा नाखुश होते हुए भी मौके पर उसकी मदद करते रहते हैं। बॉण्ड गुपचुप तरीके से अपने मिशन को अंजाम देता रहता है। फिल्म के शुरुआती फाइट सीन में बॉण्ड जिस आतंकी को मारता है उसे उस आतंकी के पास एक खास किस्म की अंगूठी मिलती है। अगूंठी की तफ्तीश के बाद उसे पता चलता है, स्पेक्टर का। स्पेक्टर दरअसल एक आतंकी संगठन होता है। स्पेक्टर का मतलब Special Executive for Counter-intelligence, Terrorism, Revenge and Extortion है। इसका काम दुनिया भर में दहशत फैलाना है।
निर्माता: इरॉस इंटरनेशनल-कर्मा पिक्चर्स निर्देशक: हंसल मेहता सितारे: मनोज वाजपेयी, राजकुमार राव, आशीष विद्यार्थी रेटिंग ***1/2 किसी के एकांत में झांकने की क्या समाज को इजाजत होनी चाहिए? निर्देशक हंसल मेहता की फिल्म अलीगढ़ का मूल सवाल यही है। हर हाथ में कैमरे के इस दौर में कुछ भी निजी बचा रहना कठिन हो गया है। दीवारों के अब कान नहीं आंखें होती हैं। दौर ऐसा है कि अपने आपको थोड़ा भी छुपाने की कोशिश करना संदिग्ध हो जाना है। व्यक्तिगत पहचान की बात जितनी कम करें, आप उतने सामाजिक हैं। इंसान नंबरों में बदल रहे हैं। इंसानीयत का मूल्य रुपये-नोटों के लायक भी नहीं रह गया है। ऐसे समय में खबर अब वही है जो खोज कर निकाली जाए। हंसल की फिल्म व्यक्तिगत निजता की वकालत करती है। इसमें चूंकि बात एक प्रतिष्ठित विश्वविद्यालय के प्रोफेसर के समलैंगिक संबंधों के इर्द-गिर्द घूमती है इसलिए मामला कुछ लोगों को नाराज करता है और कुछ को चटपटा भी लगता है। भारतीय साहित्य, संस्कृति, सभ्यता और संस्कारों में गुरु का स्थान ईश्वर के तुल्य है। जबकि अलीगढ़ एक प्राध्यापक के साइकल रिक्शेवाले के साथ समलैंगिक संबंध उजागर होने के बाद के घटनाक्रम को केंद्र में रखे है। अतः यह हर तरह से विवादास्पद है।
इस शुक्रवार को दो फिल्में रिलीज हुईं हैं, एक प्रकाश झा की 'जय गंगाजल' और जुबान। जुबान को लेकर बहुत ज्यादा उत्साह देखे को नहीं मिल रहा है। प्रकाश झा और प्रियंका चोपड़ा का नाम जुड़ा होने के कारण 'जय गंगाजल' बॉक्स ऑफिस को बहुत उम्मीदे हैं। फिल्म को समीक्षकों से भी अच्छी प्रतिक्रिया मिली है। जय गंगाजल को रिलीज के लिए काफी बड़ी संख्या में स्क्रीन मिली हैं। इसको देखते हुए फिल्म से अच्छी कमाई की उम्मीद है। दो हफ्ते पहले रिलीज हुई सोनम कपूर की 'नीरजा' को बॉलीवुड पर बढ़िया रिस्पॉन्स मिला। ये फिल्म सोनम कपूर की नीरजा की ही तरह हीरोइन की फिल्म है। ऐसे में जय गंगाजल से भी बढ़िया कमाई की उम्मीद है। पहले दिन 'जय गंगाजल' ने 5.50 करोड़ की कमाई की। पहले दिन की औसत कमाई के बाद शनिवार की छुट्टी में फिल्म से बेहतर कमाई की उम्मीद थी। शनिवार को फिल्म की कमाई बहुत ज्यादा हौंसला बढ़ाने वाली नहीं है।
गुरुदत्त हिन्दी सिनेमा के पारखी थे। उन्हें यूं किसी का लेखन, किसी का अभिनय या किसी का निर्देशन पसंद नहीं आता था। लेकिन जिस पर उनका दिल आ जाता था, उसको वह पूरी तरह अपना बनाना चाहते थे। उनके घनिष्ट मित्र अब्रार आल्वी इसके बारे में विस्तार से बताते हैं।
कपिल से नाराज कलर्स चैनल उस दिन बिना ब्रेक के बाजीराव मस्तानी दिखाने जा रहा है। जो पिछले साल की सबसे बड़ी बॉलीवुड हिट है। सूत्रों की मानें तो बाजीराव मस्तानी कपिल के लिए बड़ी चुनौती होगी। उनका शो रात नौ बजे प्रसारित होगा जबकि फिल्म आठ बजे शुरू हो जाएगी। ऐसे में कितने दर्शक फिल्म छोड़ कर शो देखेंगे? उल्लेखनीय है कि कॉमेडी नाइट्स विद कपिल की जगह कलर्स अब कॉमेडी नाइट्स बचाओ का प्रसारण कर रहा है। परंतु 23 अप्रैल को कोई खास मौका न होने के बावजूद वह अपना यह शो रोक कर निर्देशक संजय लीला भंसाली की ब्लॉकबस्टर फिल्म दिखा रहा है। इसके यही मायने निकाले जा रहे हैं कि चैनल चाहता है कि कपिल की पार्टी खराब हो जाए। उनके पहले एपिसोड को खराब टीआरपी मिले। इसलिए चैनल ने फिल्म को बिना विज्ञापन ब्रेक के चलाने का फैसला किया है। बिना विज्ञापन के फिल्म दिखाने पर चैनल को आर्थिक नुकसान उठाना होगा मगर वह इसके लिए तैयार दिखता है। उधर, कपिल का खेमा इस मुद्दे को तूल देने को राजी नहीं है और उसका यही कहना है कि एक हफ्ते तो बिना विज्ञापन के बड़ी फिल्म चला ली जाएगी मगर क्या हर हफ्ते ऐसा संभव होगा। वैसे चैनल के इस कदम से यह संदेश बाजार में जा रहा है कि कॉमेडी नाइट्स बचाओ में इतना ताकत नहीं है कि वह कपिल के नए शो का मुकाबला कर सकेगा।
इस साल 17 जून को फिल्म आ रही है उड़ता पंजाब। इस फिल्म को लेकर पिछले कुछ समय से सिर्फ एक ही चर्चा थी कि फिल्म में पूर्व प्रेमी शाहिद कपूर और करीना कपूर एक साथ दिखेंगे लेकिन फिल्म का ट्रेलर आने के बाद हर तरफ बस आलिया की ही बाते हैं। आलिया भट्ट के जबरदस्त रोल को लेकर लगातार चर्चा की एक बड़ी वजह है आलिया को पिछले तीन-चार साल में बॉलीवुड की सबसे नासमझ अभिनेत्री समझा जाना। दरअसल जिस तरह से आलिया उड़ता पंजाब के ट्रेलर में बिहारी लड़की के रोल में एकदम ठेठ बिहारी अंदाज मे गालिया दे रही हैं वो सबको चौंका रहा हैं। ट्रेलर में उनको देख कोई भी तारीफ किए बिना नहीं रह पा रहा है। आलिया ट्रेलर में काली भी दिख रही हैं, जो लोग उनको एक कॉलिज गर्ल के रोल में ही देखना पसंद करते रहे हैं उनके लिए आलिया को पहचानना मुश्किल हो रहा है। 2012 में आलिया ने अपना करियर शुरु किया। 'स्टूडेंट ऑफ द ईयर' में वो कॉलिज गर्ल के रोल में नजर आईं। जो कॉलिज में जाना और दोस्तो के साथ पार्टी करने से ज्यादा कुछ नहीं जानती। इसी वक्त उनके साथ एक ऐसा वाकया हो गया, जिसने उन्हें 'बुद्धू' के तौर पर खूब प्रचारित किया। कॉफी विद करन में आलिया 'स्टूडेंट ऑफ द ईयर' के कलाकारों के साथ पहुंची और करन के सवालों के जो जवाब उन्होंने दिए उसनें उन्हें रातों-रात मशहूर कर दिया। कॉफी विद करन में वो भारत के राष्ट्रपति और महाराष्ट्र के मुख्यमंत्री का नाम तक ना बता सकीं। इसके बाद तो उनके सामान्य ज्ञान पर बने जॉक्स की बाढ़ आ गई।
निर्माता: रंगीता नंदी -निर्देशक: मिलाप जवेरी -सितारे: सनी लियोनी, तुषार कपूर, वीर दास रेटिंगः शून्य अचानक मिली सफलता सिलसिलेवार विफलताओं की जननी होती है। बॉलीवुड में ऐसे सैकड़ों उदाहरण मिल जाएंगे। इन्हीं में लेखक और पहली बार निर्देशक बने मिलाप जवेरी का नाम जोड़ लीजिए। हिंदी फिल्मों में कुछ बरसों से शुरु हुए सेक्स कॉमेडी के दौर को पहचान दिलाने में उन्होंने लेखक के रूप में बड़ी मेहनत की। परंतु पिछले हफ्ते उनकी लिखी सेक्स कॉमेडी क्या कूल हैं हम-3 को दर्शकों ने नकार दिया और मस्तीजादे भी उसी श्रेणी की फिल्म है, जो किसी स्तर पर मनोरंजन नहीं करती। सनी लियोनी को डबल रोल में लेने, सेक्स एडिक्शन और सेक्स थैरेपी को कहानी का केंद्रीय विषय बनाने के बावजूद मिलाप फिल्म में न तो सेक्स दिखा पाए और न कॉमेडी। यहां सस्ती, फूहड़ बातें और दिमाग की गंदगी वाले कुछ चित्र भर हैं।
निर्माता: सिद्धार्थ रॉय कपूर-अभिषेक कपूर निर्देशक: अभिषेक कपूर सितारे: आदित्य रॉय कपूर, कैटरीना कैफ, तब्बू रेटिंग *1/2 -हर फिल्म एक अनुभव होती है। फितूर इस लिहाज से खास है। इसके हर फ्रेम में बर्फ का ठंडा-सफेद रंग है। जो धीरे-धीरे आंखों के रास्ते दिमाग पर छा जाता है। वक्त बढ़ने के साथ इस सफेद से दिमाग उबर नहीं पाता और आप पाते हैं कि वह ठंडी-सफेदी में जमता जा रहा है। जब फिल्म कुछ और आगे बढ़ती है तो दिमाग में जमी ठंडी-सफेदी दही का सा एहसास देती है और फितूर खत्म होते-होते आप पाते हैं कि दिमाग का दही हो गया! ठंडा-सफेद दही!! इस अनुभव को पाने के लिए यह फिल्म जरूर देखनी चाहिए। फितूर की एक और खासियत। अगर आपने बहुत दिनों से कोई पहेली हल नहीं की और दिमाग में जंग लगता-सा मालूम पड़ रहा है तो इसे देखिए। यह दिमागी कसरत कराएगी।
निर्माता-निर्देशक: प्रकाश झा सितारे: प्रियंका चोपड़ा, प्रकाश झा, मानव कौल रेटिंग ***1/2 पारंपरिक अंदाज की बॉलीवुड कहानी को कैसे रोचक ढंग से कहा जा सकता है, जय गंगाजल उसका उदाहरण है। ऐसे समय में जबकि सिनेमा के लिए लगातार नए विषय खोजे जा रहे हैं, प्रकाश झा ने अपनी फिल्म गंगाजल (...) को नवीन परिवेश-रूप-कलेवर में पेश किया है। लंबे समय से अगर आपने ऐसी फिल्म नहीं देखी, जिसके तेवर मसालेदार हैं लेकिन बात कुछ हटकर कही गई है तो जय गंगाजल आपके लिए है। भ्रष्ट पुलिस, बेईमान राजनीति के साथ मिल कर आधुनिक कारपोरेट कैसे जनता से सब कुछ छीन लेना चाहते हैं यह बात किसी से छुपी नहीं है। सिनेमा ने इसे सैकड़ों बार दोहरा है। मगर प्रकाश झा इसमें दबी-कुचली जनता के गुस्से को अपने वक्त के साथ दिखाने की कोशिश करते हैं।
मलैंगिकता के मुद्द पर बनी मनोज वाजपेयी स्टारर फिल्म की इन दिनों हो रही चर्चाओं के बीच ऐक्टर इरफान खान की एक 20 बरस पुरानी फिल्म सुर्खियों में आ गई है। इस फिल्म का निर्माण 1995 में हुआ था और सेंसर बोर्ड ने तब इसे प्रमाणपत्र देने इंकार करते हुए प्रतिबंधित कर दिया था। फिल्म का निर्माण और निर्देशन आशीष बलराम नागपाल ने किया था। नागपाल आर्टगैलरी के काम से जुड़े हैं और मुंबई में रहते हैं। करीब आधा दर्जन फिल्मों में उन्होंने ऐक्टिंग भी की है। उन्होंने ही इरफान को लेकर दो समलैंगिक पुरुषों की कहानी पर फिल्म बनाई थी, अधूरा।
जब वी मैट, रॉकस्टार, हाईवे और तमाशा जैसी फिल्मों के मेकर इम्तियाज अली ने अपनी शॉर्ट फिल्म इंडियाटुमॉरो यू-ट्यूब पर रिलीज की है। वह मानते हैं कि वेब की तेजी से फैलती दुनिया बड़े पर्दे का रंग-रूप बदल सकती है। नई मनोरंजन क्रांति को लेकर इम्तियाज अली से बातचीत की रवि बुले ने।
इस हफ्ते रिलीज हुई 'कपूर एंड संस' से सिद्धार्थ और आलिया को बहुत उम्मीदे हैं। पहले दिन अच्छी शुरूआत करने के बाद दूसरे दिन की कमाई ने फिल्म के सितारों के चेहरे खिला दिए हैं। इस फिल्म को लेकर काफी कुछ कहा जा रहा है। पाक अभिनेता फवाद खान को भी इस फिल्म से काफी उम्मीदे हैं। फवाद खान ने हाल ही में बताया था कि वो 'कपूर एंड संस' के लिए आमिर की 'पीके' छोड़ चुके हैं। पीके बहुत बड़ी हिट रही थी, ऐसे में कपूर एंड संस अगर ना चली तो फवाद का ये एक खराब फैसला कहा जाएगा। समीक्षकों से फिल्म को अच्छी प्रतिक्रियाएं मिली हैं। फवाद खान अपनी एक्टिंग के लिए खूब तारीफें पा रहे हैं। सिद्धार्थ और आलिया के रोल भी सराहे जा रहे हैं। फिल्म की असली परीक्षा तो बॉक्स ऑफिस पर है। ऐसे में फिल्म की कमाई पर सबकी नजर है। पहले दिन फिल्म ने 6.85 करोड़ की कमाई की। इसके बाद शनिवार को भी फिल्म ने अच्छी कमाई की है।
रणदीप हुड्डा इन दिनों अपनी फिल्म 'सरबजीत' को लेकर सुर्खियों में हैं। इस फिल्म में उनकी एक्टिंग की हर तरफ तारीप हो रही है। दूसरी तरफ उनकी सेहत बेहद खराब है। रणदीप काफी समय से अपेंडिक्स की परेशानी से जूझ रहे हैं। वो कई बार तेज दर्द झेल चुके हैं। रणदीप 'सरबजीत' इन दिनों सलमान खान के साथ 'सुल्तान' की शूटिंग में लगे हैं। सुल्तान के सेट पर रणदीप के साथ जो हुआ उसको देखकर वहां मौजूद लोग मौजूद एकबारगी तो डर ही गए। सलमान खान की आगामी फिल्म 'सुल्तान' की दिल्ली में चल रही शूटिंग के दौरान अभिनेता रणदीप हुड्डा रविवार शाम बेहोश हो गए। रणदीप को रविवार देर शाम शूटिंग के दौरान अपेंडिक्स का दर्द उठा और वो बेहोश हो गए।  रणदीप की हालत खराब होते देख, उनको दिल्ली के फोर्टिस अस्पताल में भर्ती कराया गया है।
निर्माता: संजय सूरी, ओनिर, एनएफडीसी निर्देशक: बिकास रंजन मिश्रा सितारे: संजय सूरी, तनिष्ठा चटर्जी, सोहम मित्रा, रिद्धी सेन, एना साहा, धृतिमान चटर्जी रेटिंग*** यह कलात्मक सिनेमा है। उन दर्शकों को पसंद आएगा जो सिने-महोत्सवों में दिखाई जाने वाली फिल्में पसंद करते हैं। जिन्हें जीवन के यथार्थ को कला की आंख से देखना भाता है। झारखंड से आए युवा निर्देशक बिकास रंजन मिश्रा की यह पहली फिल्म है और वह बेहतर भविष्य की उम्मीद जगाते हैं। मसाला फिल्मों के विपरीत चौरंगा संवेदनाओं, प्रतीकों और बिंबों के सहारे अपनी बात कहने की कोशिश करती है। बिकास अपने प्रयास में काफी हद तक कामयाब हैं। फिल्म दो किशोरवय दलित भाइयों संतू (सोहम मित्रा) और बजरंगी (रिद्धि सेन) के इर्द-गिर्द घूमती है, लेकिन इसमें उनकी मां (तनिष्ठा चटर्जी), गांव के मुखिया (संजय सूरी) और मंदिर के पुजारी (धृतिमान चटर्जी) के भी अहम किरदार हैं। बाहर पढ़ने वाला बजरंगी छुट्टी में गांव लौटा है और संतू के साथ समय गुजार रहा है। उधर, संतू को मुखिया की गोरी-सुंदर बेटी मोना (एना साहा) से प्यार हो रहा है। इसका विपरीत छोर यह कि मुखिया के संतू-बजरंगी की मां के साथ शारीरिक संबंध हैं। मंदिर का पुजारी अंधा और यौन कुंठित है। उसकी कुंठाओं की कोई सीमा नहीं।
निर्माता: वॉकवाटर मीडिया निर्देशक: अभिषेक शर्मा सितारे: मनीष पॉल, प्रद्युम्न सिंह, सिकंदर खेर, पियूष मिश्रा, इमान क्रॉसन, अली जफर रेटिंग ** दुनिया के सबसे खतरनाक आतंकी सरगनाओं में शुमार ओसामा बिन लादेन को अमेरिकी सेना ने बराक ओबामा के इशारे पर मार गिराया, किसने देखा? कोई सुबूत? यहीं से अमेरिकी राष्ट्रपति की मुश्किलें शुरू हुईं और फिर सीआईए के लोगों को पता चला कि बॉलीवुड में एक फिल्म बनी थी, तेरे बिन लादेन। उसमें एक ऐक्टर बिल्कुल ओसामा जैसा दिखता था। प्लान बना कि उसे ही लेकर उड़ा दिया जाए और पूरा सीन शूट कर लिया जाए। फिर फुटेज दुनिया के सामने पेश कर दिया जाए। दूसरी तरफ ओसामा के नेतृत्व के अभाव में भटके हुए आंतकी हैं। वह भी बॉलीवुड फिल्म के बारे में जान जाते हैं। उनका आइडिया है कि ओसामा के डुप्लीकेट को पकड़ कर वीडियो बनाएं और दुनिया को दिखाएं कि वह मरा नहीं जिंदा है। किसे मिलेगा ओसामा बिन लादेन का डुप्लीपेक्ट पद्दी सिंह? निर्देशक अभिषेक शर्मा छह साल बाद अपनी लोकप्रिय फिल्म का सीक्वल लाए हैं जो कुछ हिस्सों में तो ठीक लगती है लेकिन कुल मिला कर बांध नहीं पाती। आप देखते हैं कि कैसे एक फिल्म के सीक्वल का आइडिया तैयार होता है और उसे कैसे शूट किया जाता है। फिल्म अपनी कहानी और प्रस्तुति में टीवी धारावाहिकों के एपिसोड्स जैसी लगती है। अतः फिल्म वाला मजा नहीं आता। जिन्हें पिछली फिल्म पसंद आई थी, वही इससे थोड़ा जुड़ाव महसूस कर सकते हैं। अन्यथा बोर होंगे।
इस हफ्ते रिलीज हुई प्रियंका चोपड़ी की फिल्म जय गंगाजल उम्मीदों के मुताबिक प्रदर्शन नहीं कर रही है। इस हफ्ते जय गंगाजल के साथ जो दूसरी फिल्में रिलीज हुई हैं, उनसे बहुत ज्यादा उम्मीदें फिल्मी पंडितो और बॉक्स ऑफिस को नहीं है। ऐसे में प्रियंका चोपड़ा की जय गंगाजल से तगड़ी कमाई की उम्मीद की जा रही है। पहले तीन दिन में फिल्म ने बहुत ज्यादा कामयाबी हासिल नहीं की है। पहले तीन फिल्म की कमाई के लिए सबसे अहम मान जाते हैं क्योंकि आमतौर पर इसके बाद फिल्म कोई खास बिजनेस नहीं करती है। पहले दिन जय गंगाजल ने 5.50 करोड़ के साथ शुरूआत की। इसके बाद शनिवा को फिल्म ने 6.25 करोड़ की कमाई की। पहले दो दिन में फिल्म ने 11.75 करोड़ रुपये की कमाई की। इसके बाद रविवार की छुट्टी होने के कारण फिल्म की कमाई में तगड़े उछाल की उम्मीद कर रहे थे। रविवार को फिल्म ने उम्मीदों को मुताबिक प्रदर्शन नहीं किया। दूसरी तरफ नीरजा का शानदार सफर जारी है।
'हमने होमो सेक्स करते हुए शूट किया। नग्न अवस्था में पाए गए हैं। नंगे थे, बिल्कुल नंगे' अब्दुल (बदला हुआ नाम) को याद है कि कैसे वे पत्रकार फोन पर किसी को यह बता रहे थे। पत्रकारों की बातें सुन रिक्शाचालक अब्दुल के पैर डर के मारे थर-थर कांपने लगे। अलीगढ मुस्लिम विश्वविद्यालय में आठ फरवरी 2010 को प्रोफसर रामचंद्र सीरास का कमरा था वह। वहां अब्दुल के साथ जो कुछ हुआ, उसकी हर याद अब्दुल के जेहन में आईने की तरह साफ है। कैसे वहां हुए ‘स्टिंग ऑपरेशन’ ने उन दोनों के जीवन को तार-तार कर दिया। शर्म, सार्वजनिक निंदा, तीखे कटाक्ष की बाढ के बीच प्रोफेसर की कुछ ही महीनों बाद रहस्यमय मौत हो गई। प्रोफेसर रामचंद्र सीरास की मौत के छह साल बीत चुके हैं। अब्दुल उनके बिना अपने जीवन में एक खालीपन महसूस करते हैं। सीरास को याद करते हुए वे कहते हैं, 'चिडिया, तोता, कबूतर भी पालो और साल-दो साल में वो एकदम से उड जाए तो इसका अहसास होता है। जब किसी के साथ इतना समय बिताया हो, वो अचानक चला जाए तो खाली-खाली सा लगता है।' अब्दुल आज भी डर के साए में गुमनाम जिंदगी बिता रहे हैं। डर कि कहीं कोई पहचान न ले, कहीं पांच बेटियों के लिए दिन के 200 रुपए जुटाना भी मुहाल न हो जाए। वह शाम का वक्त था, जब प्रोफेसर और रिक्शेवाला कमरे में ‘एन्जॉय’ कर रहे थे। तभी तीन लडके हाथों में कैमरा लिए कमरे में घुसे।
इस शुक्रवार को रिलीज हुई तेरा सुरूर से हिमेश रेशमिया को बहुत उम्मीदे हैं। फिल्म के प्रमोशन में उन्होने कोई कोर-कसर बाकी नहीं रखी, ऐसे में फिल्म की कमाई पर उनकी निगाहें हैं। हिमेश रेशमिया को फिल्म 'आशिक बनाया आपने' में गाना गाने के बाद गायक के तौर पर भी उनको खूब प्रसिद्धि मिली। संगीत और गायन में नाम कमा लेने के बाद हिमेंश रेशमिया को पर्दे पर दिखने की ख्वाहिश हुई। हिमेश रेशमिया के गाए गानों को खूब पसंद किया गया, लेकिन उनकी एक्टिंग दर्शकों के गले नहीं उतरी। एक के बाद हिमेश ने कई फिल्में की। सारी ही फिल्में बॉक्स ऑफिस पर धड़ाम हो गईं। समीक्षकों से भी हिमेश को कोई अच्छी प्रतिक्रिया नहीं मिली। अब एक फिर वो पर्दे पर लौटे हैं तो ये फिल्म उनके करियर की के लिए बेहद अहम है। हिमेश रेशमिया, फराह करीमी और नसीरुद्दीन शाह की मुख्य भूमिकाओं वाली 'तेरा सुरूर' एक छोटे बजट की फिल्म है। फिल्म का बजट 11 करोड़ का है। ऐसे में निर्माताओं को उम्मीद है कि शुरूआती दिनों में फिल्म अच्छा बिजनेस करेगी तो बजट से ज्यादा तो कमा ही लेगी। पहले दिन 1.79 करोड़ की कमाई करने के बाद फिल्म से दूसरे शनिवार को काफी उम्मीदे हैं।
आज भी मानते हैं हिन्दी सिनेमा में गुरुदत्त जैसा रचानात्मक व्यक्ति दूसरा नहीं हुआ। विडंबना यह कि महज 39 साल की उम्र में इतने सृजनशील व्यक्ति ने खुद को मौत की नींद सुला दिया। क्या वजहें रहीं, क्यों गुरुदत्त ने आत्महत्या कर ली। उस दिन क्या हुआ था, उस रात क्या हुआ था, जिसकी अगली सुबह वो जागे नहीं?
निर्माता: भूषण कुमार, अरुणा भाटिया, निखिल आडवाणी -निर्देशक: राजा कृष्ण मेनन -सितारे: अक्षय कुमार, निमरत कौर, फरयान वजीर, इनामुल हक, पूरब कोहली, कुमुद मिश्रा रेटिंग **1/2 अगस्त 1990 में इराक हमले के बाद कुवैत में एक लाख 70 हजार भारतीय जब फंस गए तो क्या हुआ? भारत सरकार ने इन्हें युद्धग्रस्त क्षेत्र से सुरक्षित बाहर निकाला और यह एक विश्व रिकॉर्ड है। कभी ऐसा नहीं हुआ कि किसी देश ने अपने इतने नागरिकों की जान बचाई। सिनेमा दस्तावेजों को कहानी में बदलता है। एयरलिफ्ट भी यही करती है। इंसान किस्म-किस्म के होते हैं। कुछ मुश्किल देखते ही यहां-वहां मुंह छुपाने लगते हैं और कुछ के भीतर छुपी ताकत उभर आती है। एयरलिफ्ट में खुद को कुवैती मान चुके भारतीय मूल के उद्योगपति रंजीत काटियार (अक्षय कुमार) दूसरे किस्म के इंसान हैं। कभी व्यक्ति को एक मिनट में उसकी औकात दिखा देने वाला रंजीत कठिन समय में नए किरदार के रूप में सामने आता है। वह स्वार्थी होकर पत्नी-बच्ची को लेकर निकल जाने के बजाय लाखों लोगों की जान बचाने का फैसला करता है। दो घंटे से अधिक की फिल्म का यही प्लॉट है। इससे अधिक कुछ नहीं है।
निर्माता-निर्देशक: सनी देओल -सितारे: सनी देओल, सोहा अली खान, ओम पुरी, टिस्का चोपड़ा -रेटिंग **1/2 अगर हम सच के साथ हैं तो जीतने तक हार नहीं माननी चाहिए। यह दिल से निकली आवाज है। इसी को सुनते हुए सनी देओल अपनी 26 साल पुरानी सुपर हिट फिल्म घायल के आगे की कहानी लेकर आए हैं। फिल्म को बनाने और रिलीज कराने में उन्हें मुश्किलों का सामना करना पड़ा लेकिन उन्होंने हार नहीं मानी। घायल वंस अगेन सनी के फैन्स के लिए है। जिन्हें उनका ऐक्शन, अंगारे बरसाती आंखें और दुश्मन को दहला देने वाले डायलॉग पसंद आते हैं। वे पाएंगे कि इस ढाई किलो के हाथ में अब भी दम है। हां, अगर आप कहानी देखना पसंद करते हैं और सिनेमा में लगातार कुछ नया ढूंढना चाहते हैं तो फिल्म निराश करेगी। नई पीढ़ी जुड़ सके इसलिए फिल्म में चार युवा चेहरे हैं, लेकिन वह खास मददगार साबित नहीं होंगे।
निर्माता: विधु विनोद चोपड़ा निर्देशक: बिजॉय नांबियार सितारे: अमिताभ बच्चन, फरहान अख्तर, अदिति राव हैदरी, मानव कौल रेटिंग** आपने कभी शतरंज नहीं खेला और इसके नियम न जानते हों तब भी वजीर देखने में अड़चन नहीं आएगी। फिल्म का इस खूबसूरत खेल, इसके नियमों और इसकी चालों से कोई सीधा संबंध नहीं है। यह स्पोर्ट्स फिल्म नहीं है। ऐसे में अगर इसका नाम वजीर न होकर प्यादा भी होता तो कोई फर्क नहीं पड़ता। निर्माता-निर्देशक ने फिल्म को आकर्षक बनाने के लिए इसमें तमाम डिजाइनों के शतरंज बोर्ड और मोहरे दिखाए हैं। आप जब उन पर ही ध्यान देते हैं तो सब ठीक लगता है। जैसे ही कहानी और अन्य बातों में उतरते हैं, तिलस्म टूट जाता है। हवा-हवाई कहानी सामने आती है, जिसे हकीकत की जमीन पर खड़ा करने का प्रयास है। एक एटीएस अफसर पत्नी-बच्ची के साथ सुखी जी रहा है। बाजार में अचानक उसे वांटेड आतंकी दिखता है। वह कार लेकर पीछे लग जाता है और फंस जाता है। इस मुठभेड़ में बच्ची मारी जाती है और उसकी जिंदगी बदल जाती है। अफसर की पत्नी उससे दूर हो जाती है। घटनाचक्र बदलता है और अफसर की मुलाकात एक अपाहिज बूढ़े से होती है, जो शतरंज का शौकीन है। बूढ़े का एक अतीत है।
अर्जुन कपूर कभी अपनी अभिनय प्रतिभा से दर्शकों और समीक्षकों को आकर्षित नहीं कर सके। उनकी चर्चाएं गैर-फिल्मी वजहों से ज्यादा रही। इधर वह अपनी जल्द ही रिलीज होने वाली फिल्म के प्रति भी गंभीर नहीं दिख रहे। क्या होगा उनका भविष्य? कई बार कलाकारों पर उस किरदार का असर हो जाता है, जिसे वह पर्दे पर निभा रहे होते हैं। अर्जुन कपूर पर भी क्या उनकी अगली फिल्म की और का का अच्छा खासा असर हो गया है? आजकल उनसे मिलने वाले हैरान हैं क्योंकि अपने इस फिल्मी किरदार की तरह अर्जुन भी कुछ करने के इच्छुक नहीं दिख रहे। फिल्म में वह ऐसे घर जमाई बने हैं जो आईआईएम पासआउट है मगर जिंदगी में कुछ नहीं करना चाहता। सिर्फ घर पर रहना चाहता है। अर्जुन के मिजाज भी इन दिनों कुछ न करने जैसे ही हैं। सूत्रों की मानें निर्माताओं को अर्जुन ने हिदायत दे रखी है कि उनसे पूछे बिना किसी कार्यक्रम के लिए हां न कहें क्योंकि वह कहीं जाना नहीं चाहते। फिल्म का पीआर देखने वाले भी परेशान हैं क्योंकि वे मीडिया को अर्जुन को इंटरव्यू का कोई समय देते हैं, अर्जुन उसे आगे बढ़ा देते हैं। फिर समय देकर भी देर से पहुंचते हैं। 12 बजे के इंटरव्यू में वह तीन बजे आते हैं। इधर, फिल्म की रिलीज नजदीक आती जा रही है। गौर करें तो चार साल के करिअर में अर्जुन के पास केवल दो उल्लेखनीय फिल्में हैं इश्कजादे और 2 स्टेट्स। जबकि पिछली फिल्में तेवर और फाइडिंग फैनी फ्लॉप थी। एक बड़े बैनर की डबल रोल वाली औरंगजेब जैसी सुपर फ्लॉप भी उनके खाते में हैं। जबकि उनके समकालीन रणवीर सिंह, सिद्धार्थ मल्होत्रा से लेकर बाद में आए टाइगर श्रॉफ तक तेजी से बढ़ रहे हैं। ऐसे में अर्जुन को करिअर की थोड़ी-सी चिंता होनी चाहिए, मगर यह दिख नहीं रहा।
निर्माता: अतुल कस्बेकर, निर्देशक: राम माधवानी सितारे: सोनम कपूर, शबाना आजमी, शेखर रावजीयानी, योगेंद्र टिकू रेटिंग *** साधारण मनुष्य साधारण परिस्थितियों में साधारण काम करते हैं। असाधारण मनुष्य असाधारण परिस्थितियों में असाधारण काम करते हैं। नीरजा असाधारण थीं। 1986 में भारत से अमेरिका जा रहे विमान का चार आतंकवादियों द्वारा अपहरण करके जब कराची (पाकिस्तान) में उतारा गया तो उसमें 360 से अधिक यात्री थे। मात्र 23 वर्ष की नीरजा विमान की मुख्य परिचारिका थीं। सोलह घंटों से अधिक के बंधक ड्रामे में नीरजा ने साहस और बुद्धिमानी से न केवल 355 से ज्यादा यात्रियों की जान बचाई बल्कि तीन बच्चों की रक्षा करते हुए प्राण न्यौछावर कर दिए। उन्हें भारत सरकार ने शौर्य का सर्वोच्च पुरस्कार अशोक चक्र मरणोपरांत प्रदान किया। यह सम्मान पाने वाली वह सबसे कम उम्र की वीर हैं। निर्देशक राम माधवानी ने नीरजा के जीवन के आखिरी दो दिनों, विमान अपहरण और यात्रियों को बचाने के घटनाक्रम को विश्वनीय ढंग से पर्दे पर उतारा है। फिल्म में भावनात्मक उतार-चढ़ाव भी हैं। नीरजा के बिखरे विवाह, मॉडलिंग के सपने और साहसी एयरहोस्टेस के रूप में उनकी कहानी क्रमशः सामने आती है। राजेश खन्ना की फैन यह साधारण-सी दिखती लड़की सामने खड़े आतंकियों से जरा नहीं डरती और देशभक्ति की नई परिभाषाएं गढ़ रहे हमारे समय में विमान में मौजूद अमेरिकी, ब्रिटिश, पाकिस्तानी समेत सभी भारतीयों को बचाने की हर संभव कोशिश करती है। अंततः वह काका के इस फिल्मी संवाद की राह पर चलती है कि जिंदगी बड़ी होनी चाहिए लंबी नहीं, बाबू मोशाय!
निर्माता: यूटीवी निर्देशक: इम्तियाज अली सितारे: रणबीर कपूर, दीपिका पादुकोण रेटिंग *1/2 अगर आपने फिल्म तमाशा को लेकर कोई आध्यात्मिक अर्थ लगा रखा हो कि यह दुनिया फानी है और हमें यहां कमल के पत्ते पर जल की तरह रहना चाहिए, वगैरह तो टिकट खरीदने से पहले एक बार जरूर सोच लें। तमाशा अपने साधारण अर्थों में वाकई ऐसा तमाशा है जिसके अर्थ ढूंढने की मशक्कत आपको बोर कर देगी। एक बहुत सरल सी बात है कि आज आदमी अपनी जिंदगी में रोबोट की तरह हो चुका है और धन कमाने का दबाव इतना अधिक है कि वह मन की करने से पहले सौ बार सोचता है। मन की कर-गुजरने और जीने वाले खुशकिस्मत लोग किस्से-कहानियों जैसे लगते हैं। इम्तियाज असली ने इंसान के रोबोट के विरुद्ध अपनी संवेदना आधार बना कर यह फिल्म रची है। वेद (रणबीर कपूर) और तारा (दीपिका पादुकोण) विदेशी जमीन पर मिलते हैं। वे तय करते हैं कि अपना नाम-काम और किसी तरह का सच एक-दूसरे से नहीं बताएंगे और वहां दिन मौज-मस्ती में बिताएंगे। नाच-गाने और सीमाओं में बंधे रोमांस में ये दिन चुटकी बजाते निकल जाते हैं और तारा अपने घर हिंदुस्तान लौट जाती है।
निर्माता: करन ग्रोवर-मानस मल्होत्रा निर्देशक: शेफाली भूषण सितारे: सुगंधा गर्ग, सिद्धांत बहल, साधना सिंह रेटिंग ** आत्मसंघर्ष के दौर से गुजरता कलाकार जब नई ऊंचाइयां छूना चाहता है तो उसे अपने रास्ते खुद तलाशने पड़ते हैं। यही विभावरी/विब्स (सुगंधा गर्ग) की कहानी है। जो सिने-संगीत दुनिया में जगह बनाना चाहती है। इसके लिए उसके पास कुछ ऐसा चाहिए जो खास हो। यही तलाश उसे पंजाब के एक गांव ले जाती है जहां लोकगायिका बीबी सरूप (साधना सिंह) से उसे उम्मीद है। विब्स को लगता है कि बीबी के गानों को अगर वह अपने संगीत में पिरो लेगी तो सपना सच हो जाएगा। यहां उसकी मुलाकात होती है बीबी के बेटे मस्ताना (सिद्धांत बहल) से। जो अपनी मां के साथ ही कार्यक्रमों में गाता है। जब दो जवां दिल मिलते हैं तो संगीत के छिड़े तार नई तरंगें पैदा करते हैं। इस मोड़ पर कहानी पारंपरिक रास्ते से हट जाती है और कहती है कि न मिलने में भी मजा है! लैला-मजनूं, शीरीं-फरहाद, सस्सी-पन्नू अगर मिल जाते क्या दुनिया उनकी कहानी जानती!! निर्देशक शेफाली भूषण देश के पूर्व कानून मंत्री शांति भूषण की बेटी और वरिष्ठ वकील प्रशांत भूषण की बहन हैं। यह उनकी पहली फिल्म है। शेफाली करीब दो दशक से लोक संगीत को सहेजने और उसे लोगों तक पहुंचाने का काम कर रही हैं। जुगनी उसी काम को आगे बढ़ाने का प्रयास है।
निर्माता: सुनील लुल्ला-संजय लीला भंसाली निर्देशक: संजय लीला भंसाली सितारे: रणवीर सिंह, दीपिका पादुकोण, प्रियंका चोपड़ा, तन्वी आजमी रेटिंग **** बाजीराव ने मस्तानी से मोहब्बत की है, अय्याशी नहीं। जो लोग इश्क को दुनियावी चश्मे में लगे धर्म, जाति, समाज के लैंस में से देखते हैं उन्हें भी पेशवा बाजीराव और उन्हें टूट कर चाहने वाली मस्तानी की प्रेम कहानी में रूहानी एहसास मिलेंगे। यूं तो हमारी सिनेमाई कहानियां प्रेम के दृश्यों, संवादों, गीतों से पटी पड़ी हैं लेकिन यह संजय लीला भंसाली का कमाल है कि वह इसे नए, अनूठे और अनदेखे संसार में रचते हैं। उन्होंने इतिहास में मिलने वाली बाजीराव-मस्तानी की कहानी को सिनेमाई लचीलेपन के साथ भव्य और मनोरंजक बनाया है। हालांकि इससे कई लोग असहमत हैं। परंतु इसमें संदेह नहीं कि भंसाली ने अतीत की एक प्रेम कहानी को पर्दे पर लाकर पुनर्जीवन दिया है, जिसके बारे में लोग मराठा इतिहास से बाहर कम ही जानते थे। फिल्म कुछ हिस्सों में आपको क्लासिक मुगल-ए-आजम जैसा एहसास भी देती है।
निर्माता: राजश्री फिल्म्स प्रोडक्शंस निर्देशक: सूरज एस. बड़जात्या सितारे: सलमान खान, सोनम कपूर, नील नितिन मुकेश, अनुपम खेर, अरमान कोहली, स्वरा रेटिंग ** अगर आपको लगता है कि दीपावली पर ठीक-ठाक खर्च करने के बाद कुछ धन बचा रह गया है, तो उसे महंगाई के इन दिनों में सहेज कर रखें। फिल्म की शुरुआत में ही आपको एक किरदार समझा देता है कि पैसे बचाइए ताकि दाल तो खरीदी जा सके। कुछ और नहीं तो दाल-रोटी पर गुजारा कर लेंगे। निर्देशक सूरज बड़जात्या की फिल्म इस यथार्थवादी शुरुआती दृश्य के साथ ही एक फंताजी जैसी दुनिया में चली जाती है जिसका नाम है प्रीतमपुर। यहां है राजकुमार विजय सिंह (सलमान खान), उसका भाई अजय सिंह (नील नितिन मुकेश) और दो सौतेली बहनें हैं चंद्रिका-राधिका। भाई-बहन संपत्ति की वजह से विजय से नाराज हैं और चार दिन बाद उसका राज्याभिषेक होने वाला है। इससे पहले कि विजय गद्दीनशीन हो, उसे मारने का षड्यंत्र रचा जाता है, मगर वह सिर्फ गंभीर रूप से घायल हो कर रह जाता है।
निर्माता: गौरी खान निर्देशक: रोहित शेट्टी सितारे: शाहरुख खान, काजोल, वरुण धवन, कृति सैनन, वरुण शर्मा, जॉनी लीवर, बोमन ईरानी, संजय मिश्रा रेटिंग ** बड़े-बड़े सितारों की ‘छोटी’ बातों के प्रति आप सहिष्णु हैं तो फिर आपको कुछ सोचने की जरूरत नहीं। दिलवाले आपके लिए है। वैसे आप काम चला सकें तो इसमें आपको सितारे नहीं, उनकी छाया मिलेगी। कहानी की जगह गढ़े गए सीन मिलेंगे। जिंदगी की तस्वीरों की जगह पेंट किए हुए सैट मिलेंगे। कंप्यूटर ग्राफिक्स से सजाई एक बनावटी दुनिया मिलेगी। परंतु अगर सिनेमा/सितारे को लेकर आपके इरादों में किसी तरह की हकलाहट नहीं है और स्वस्थ रहने के लिए डॉक्टर ने कोई ‘गुरुआ गोली’ लेने की अनिवार्यता नहीं जताई है तो फिर आप विकल्प की तलाश कर सकते हैं। दिलवाले सबसे ज्यादा इस बात के लिए निराश करती है कि यहां आपको वह सुपरसितारा नहीं मिलता जिसकी छवि ने कभी आपका दिल चुराया था। फिल्म देख कर मालूम होता है कि सुपरसितारे की छाया अब सिर्फ आपके दिल में बाकी है, पर्दे पर उसका दिलकश अंदाज खो गया है। इसे बढ़ती उम्र के अनुरूप रोल करने की मजबूरी कहें या किरदार की मांग, शाहरुख की मौजूदगी में भी दिलवाले उनका सिनेमा नहीं है।
