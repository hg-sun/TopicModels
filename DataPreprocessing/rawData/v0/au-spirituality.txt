नवरात्र के तीसरे दिन मां दुर्गा की तीसरी शक्ति देवी चंद्रघंटा की पूजा होती हैं। इनके मस्तक पर घंटें की तरह लगने वाला अर्धचंद्र है, जिस कारण इन्हें चंद्रघंटा नाम से जाना जाता हैं। इनकी कृपा से व्यक्ति में वीरता और विनम्रता का विकास होता हैं। इसके अलावा सौभाग्य, शांति और वैभवता की भी प्राप्ति होती है।
ठाकुर बांकेबिहारी मंदिर में ग्रीष्म कालीन पूजा राग सेवा का क्रम होली की दौज को मंगलवार से प्रांरभ हो गया। इसके तहत मंदिर के दर्शन का समय परिवर्तित होने के साथ ठाकुरजी की पूजा ग्रीष्म कालीन पद्धति के अनुसार सेवायतों द्वारा की जाने लगी। मंदिर प्रबंधक मुनीष शर्मा के अनुसार मंगलवार को मंदिर के पट सुबह 7:45 बजे दर्शनार्थियों के लिए खोले गए। 7:55 पर सेवायतों ने ठाकुर बांकेबिहारीजी की श्रृंगार आरती की। सुबह 11 बजे ठाकुरजी को राजभोग अर्पित किया और 11:30 बजे वापस ठाकुरजी के दर्शन भक्तों को प्राप्त हुए। सुबह 11.55 बजे राजभोग आरती के साथ सुबह के दर्शन पूरे हो गए।  शाम को पांच बजे बाद खुले पट शाम को 5:30 बजे मंदिर के पट दर्शन के लिए खुले। देर शाम 8:30 बजे ठाकुरजी को शयन भोग अर्पित किया गया। इसके बाद 9:05 बजे दोबारा ठाकुरजी ने भक्तों को दर्शन दिए। देर शाम 9:25 बने शयन आरती की गई।
अगर आप भी होली पर व्यवसाय और नौकरी में तरक्की चाहते हैं और मां लक्ष्मी को खुश करना चाहते हैं तो ये उपाय जरूर कर के देखें।
दिन रात मेहनत करने के बावजूद भी अगर आपको व्यापार में सफलता नहीं मिल रही हैं ये खबर आपके काम की है। आप वास्तु ​के अनुसार कुछ उपाय करके अपने व्यापार को उंचाईयों तक ले जा सकते हैं। - अक्सर पैसे और कीमती सामान को अलमारी में रखते हैं। लेकिन क्या आपने कभी उस अलमारी की दिशा को ध्यान से देखा हैं। अगर पैसे व कीमती सामान को उत्तर दिशा की ओर रखी गई अलमारी में ही रखेंगे तो कभी भी आपको अपने बिजनेस में घाटा नहीं उठाना पड़ेगा। - दुकान में जो भी ब्रिकी का सामान है, उसे कहीं पर भी ना रखें। बल्कि उत्तर पश्चिम दिशा में लगी अलमारियों आदि में रखें। य​ही नहीं कैश काउंटर को भी इसी दिशा में रखना शुभ होता हैं। - मंदिर के आगे नहीं बैठना चाहिए। - सकारात्मक उर्जा के लिए मालिक को हमेशा पूर्व या उत्तर की और मुंह करके बैठना चाहिए।  - जिस मेज पर आप काम कर रहे हैं, ध्यान रहे वह आयताकार हो।  - आपके आॅफिस या फैक्ट्री केन्द्र स्थान हैं, उसे खाली रखें। वह ब्रह्म स्थान माना जाता हैं।
पं. दीन दयाल उपाध्याय वरिष्ठ नागरिक तीर्थ यात्रा योजना -2016 के अन्तर्गत अजमेर से जगन्नाथपुरी के लिए विशेष रेल 15 मार्च को प्रस्थान करेगी। समारोह का आयोजन सुबह 10 बजे किंग एडवर्ड मेमोरियल परिसर में किया जाएगा। 
माना जाता है कि घर में खुशहाली आने का रास्ता घर का मुख्य दरवाजा होता है। लेकिन अगर आपके घर में लंबे समय से नकारात्मक एनर्जी का ही राज हैं, तो एक बार अपने घर के मुख्य दरवाजे पर नजर डालें। कहीं आपने वहां वास्तु के विपरीत तो कुछ सामान नहीें रख दिया।  - मुख्य दरवाजे पर कोई भी ऐसी चीज को ना रखें, जिससे दरवाजा खोलने में मुश्किल हो। जिस घर का दरवाजा पूरा नहीं खुलता या फिर खुलने में रूकावट होती हैं। उस घर ​के आर्थिक समस्या बनी रहती हैं। इसीलिए अपने घर के मुख्य गेट को बाधारहित और साफ रखें।  - अधिकांश लोग घर को सजाने के लिए मुख्य दरवाजे पर केक्ट्स जैसे कांटेदार पौधे को लगा लेते ​हैं। वास्तु के अनुसार इससे नकारात्क एनर्जी आती हैं। सकारात्मक एनर्जी के लिए फूलों को लगाए। - कड़ेदान की बदबू घर में ना फैले, इसीलिए अधिकतर लोग कूड़ेदान को घर के मुख्य दरवाजे पर ही रख देते हैं। जबकि कूड़ेदान को घर के दक्षिण- पश्चिम जोन में रखें। - घर के मुख्य दरवाजे के सामने आइना ना लगाएं। इससे सकारात्मक एनर्जी घर से बाहर चली जाती है। अगर कांच लगाना ही है तो इस प्रकार लगाए कि मुख्य दरवाजे से आने वाली एनर्जी कांच से टकराकर घर में फैले जाएं।
हर कोई इस वक्त होली की तैयारियों में व्यस्त है। रंगों का यह त्योहार सभी की जिंदगी में ढेर सारे रंग और खुशियां भर देता है। होली पर किए गए कुछ उपाय जीवन में लंबे परिणाम दे जाते हैं। अगर आप भी होली पर व्यवसाय और नौकरी में तरक्की चाहते हैं और मां लक्ष्मी को खुश करना चाहते हैं तो ये उपाय जरूर कर के देखें।
परिजात वृक्ष अपनी खासियत के लिए पूरी दुनिया में मशहूर है। कृष्ण द्वारा रोपित यह पेड़ पलभर में लोगों की थकान मिटा देता है। इसके नीचे बैठने से ही आप एकदम तरोताजा महसूस करते हैं। उत्तर प्रदेश के बाराबंकी के पास किंटूर में इस वृक्ष को देखने दूर-दूर से लोग आते हैं। लेकिन क्या आप जानते हैं इसके पीछे की कहानी। आखिर कैसे स्वर्ग का यह पेड़ धरती पर आया। जानिए इसकी पूरी कहानी।
अगर आपकी कोई इच्छा लंबे समय में पूरी नहीं हुई है तो होलिका दहन के दिन भगवान शिव को ये चीज चढ़ाएं। आपकी सभी इच्छाएं जल्द ही पूरी हो जाएगी। साथ ही कभी भी कोई कमी नहीं होगी। - होली पर भगवान गणेश को ठंडाई का भोग लगाएं और यह शुभ भी माना जाता हैं। - होली वाले दिन भगवान श्रीकृष्ण की पूजा करते समय उसमें रंग और पिचकारी को शामिल करना ना भूलें। - घर के मौजूद शिव की मूर्ति या तस्वीर पर होलिका दहन की राख चढ़ाना अच्छा होता हैं। - होली पर भगवान हनुमान का भी अहम स्थान हैं। इस दिन इन्हें सिंदूरी रंग या फिर इस रंग का चोला चढ़ाएं। - देवी मां को होली के दिन रंग लगी चुन्नी या साड़ी चढ़ाना चाहिए। - भगवान राम के भोग में होलिका पर सेकी गई उंबी चढ़ाएं। - होली वाले दिन भगवान विष्णु को लाल-पीला रंग चढ़े मीठे चढ़ाएं।
भागम-भाग वाली आज की  जिaदगी और चारों तरफ से हावी होते तनावों के बीच ध्यान रोगों से लडने वाली प्रतिरोधक क्षमता को बढाता है। यह बात कहीं और नहीं चीन में हुए एक अध्ययन साबित हुई है। अध्ययन का उद्देश्य यह जानना था कि जूनियर कालेज के विद्यार्थियों की शारीरिक व मानसिक सेहत पर ध्यान का क्या प्रभाव पड़ता है। अनुसंधान में ताईवान के एक जूनियर कालेज के 242 विद्यार्थियों को शामिल किया गया था। इन्हें  दो समूहों में बांटा गया। एक समूह में 119 व दूसरे में 123 विद्यार्थी थे। अध्ययन की अवधि 18 हफ्तों की थी। हर समूह को प्रति सप्ताह 2 घंटों का ध्यान कराया गया। इस तरह उन्होंने कुल 36 घंटे ध्यान किया। इन विद्यार्थियों को एक  फार्म दिया गया जो उन्होंने परीक्षण से पहले व बाद में भरे। इसमें ऐसे सवाल थे जिनमें शारीरिक व मानसिक परेशानी तथा उनसे निपटने की सकारात्मक व नकारात्मक रणनीतियों के बारे में जानकारी मांगी गई थी। जब विद्यार्थियों के शारीरिक व मानसिक व्यथा के परीक्षण पूर्व स्कोर देखे गए तो तो प्रयोगात्मक उपचार का प्रभाव अर्थपूर्ण रहा। जिस समूह को ध्यान की पारंपरिक पद्धति का अभ्यास कराया गया था। उसमें शामिल छात्रों के शरीर और मस्तिष्क में प्रतिरोधक क्षमता बढ़ी  हुई पाई गई । दूसरे समूह के छात्रों की  शारीरिक व मानसिक क्षमता घटी हुई थी। ध्यान की जिस  विधि का उपयोग प्रयोग के दौरान किया गया था उसे चीन की बौद्ध परम्परा में अनापनासति कहते है। पाली भाषा के इस शब्द से सम्बोधित इस पद्धति में सांसों पर ध्यान केंदित किया जाता है। अनापान प्रयोग के संयोजक और निर्देशक डा.कुंग शी का कहना है कि छात्रों के लिए  सिर्फ पाँच मिनट का ध्यान भी काफी है। ज्यादा किया जा सके तो और भी अच्छा। वैसे एक महीने बाद समय बढ़ा देना चाहिए। इस से अपने आपको  तनाव के अनुकूल बनने में मदद मिलती है। पूरे अभ्यास में कम से कम 40 मिनट यानी करीब दो घड़ी काफी है। यह अध्ययन पारंपरिक चीनी ज्ञान का भी समर्थन करती है जो सेहत को बेहतर बनाने के लिए ध्यान को प्रोत्साहित करता है।
विद्या की देवी सरस्वती का जन्मदिन बसंत पंचमी इस वर्ष 1 फरवरी को मनाया जा रहा है। इस दिन अगर आप भी मां सरस्वती की पूजा करके उन्हें प्रसन्न करना चाहते हैं तो इसके लिए शुभ मुहूर्त पूरे दिन है। केवल राहुकाल के दौरान 12.00 से 13.30 तक का समय सरस्वती पूजन एवं व‌िद्यारंभ्‍ा के ल‌िए अनुकूल नहीं है।  बंसत पंचमी का दिन पूरे वर्ष के शुभ दिनों में से एक होता है। इस दिन श‌िव, स‌िद्ध्‍ा एवं साध्‍य नामक अच्छे योग भी बने हैं। जो लोग नया काम या शिक्षा के क्षेत्र में कुछ नया करने की सोच रहे हैं तो उनके लिए यह दिन बहुत ही शुभ है। सरस्वती पूजन का आरंभ जो लोग सरस्वती माता की पूजा करने जा रहे हैं उन्हें सबसे पहले मां सरस्वती की प्रतिमा अथवा तस्वीर को सामने रखकर उनके सामने धूप-दीप और अगरबत्ती जलानी चाहिए। इसके बाद पूजन आरंभ करना चाहिए। सबसे पहले अपने आपको तथा आसन को इस मंत्र से शुद्घ करें- "ऊं अपवित्र : पवित्रोवा सर्वावस्थां गतोऽपिवा। य: स्मरेत् पुण्डरीकाक्षं स बाह्याभ्यन्तर: शुचि:॥" इन मंत्रों से अपने ऊपर तथा आसन पर 3-3 बार कुशा या पुष्पादि से छींटें लगायें फिर आचमन करें – ऊं केशवाय नम: ऊं माधवाय नम:, ऊं नारायणाय नम:, फिर हाथ धोएं, पुन: आसन शुद्धि मंत्र बोलें- ऊं पृथ्वी त्वयाधृता लोका देवि त्यवं विष्णुनाधृता। त्वं च धारयमां देवि पवित्रं कुरु चासनम्॥ पढ़ें, नहीं जानते होंगे, जल में क्यों विसर्जित करते हैं देवी देवताओं की मूर्तियों को? शुद्धि और आचमन के बाद चंदन लगाना चाहिए। अनामिका उंगली से श्रीखंड चंदन लगाते हुए यह मंत्र बोलें 'चन्‍दनस्‍य महत्‍पुण्‍यम् पवित्रं पापनाशनम्, आपदां हरते नित्‍यम् लक्ष्‍मी तिष्‍ठतु सर्वदा।' बिना संकल्प के की गयी पूजा सफल नहीं होती है इसलिए संकल्प करें। हाथ में तिल, फूल, अक्षत मिठाई और फल लेकर 'यथोपलब्धपूजनसामग्रीभिः भगवत्या: सरस्वत्या: पूजनमहं करिष्ये|' इस मंत्र को बोलते हुए हाथ में रखी हुई सामग्री मां सरस्वती के सामने रख दें। इसके बाद गणपति जी की पूजा करें। गणपति पूजन हाथ में फूल लेकर गणपति का ध्यान करें। मंत्र पढ़ें- गजाननम्भूतगणादिसेवितं कपित्थ जम्बू फलचारुभक्षणम्। उमासुतं शोक विनाशकारकं नमामि विघ्नेश्वरपादपंकजम्। हाथ में अक्षत लेकर गणपति का आवाहन: करें ऊं गं गणपतये इहागच्छ इह तिष्ठ।। इतना कहकर पात्र में अक्षत छोड़ें। अर्घा में जल लेकर बोलें- एतानि पाद्याद्याचमनीय-स्नानीयं, पुनराचमनीयम् ऊं गं गणपतये नम:। रक्त चंदन लगाएं: इदम रक्त चंदनम् लेपनम् ऊं गं गणपतये नम:, इसी प्रकार श्रीखंड चंदन बोलकर श्रीखंड चंदन लगाएं। इसके पश्चात सिन्दूर चढ़ाएं "इदं सिन्दूराभरणं लेपनम् ऊं गं गणपतये नम:। दुर्वा और विल्बपत्र भी गणेश जी को चढ़ाएं। गणेश जी को वस्त्र पहनाएं। इदं पीत वस्त्रं ऊं गं गणपतये समर्पयामि। पूजन के बाद गणेश जी को प्रसाद अर्पित करें: इदं नानाविधि नैवेद्यानि ऊं गं गणपतये समर्पयामि:। मिष्टान अर्पित करने के लिए मंत्र: इदं शर्करा घृत युक्त नैवेद्यं ऊं गं गणपतये समर्पयामि:। प्रसाद अर्पित करने के बाद आचमन करायें। इदं आचमनयं ऊं गं गणपतये नम:। इसके बाद पान सुपारी चढ़ायें: इदं ताम्बूल पुगीफल समायुक्तं ऊं गं गणपतये समर्पयामि:। अब एक फूल लेकर गणपति पर चढ़ाएं और बोलें: एष: पुष्पान्जलि ऊं गं गणपतये नम: इसी प्रकार से नवग्रहों की पूजा करें। गणेश के स्थान पर नवग्रह का नाम लें। कलश पूजन घड़े या लोटे पर मोली बांधकर कलश के ऊपर आम का पल्लव रखें। कलश के अंदर सुपारी, दूर्वा, अक्षत, मुद्रा रखें। कलश के गले में मोली लपेटें।  नारियल पर वस्त्र लपेट कर कलश पर रखें। हाथ में अक्षत और पुष्प लेकर वरूण देवता का कलश में आह्वान करें। ओ३म् त्तत्वायामि ब्रह्मणा वन्दमानस्तदाशास्ते यजमानो हविभि:। अहेडमानो वरुणेह बोध्युरुशंस मान आयु: प्रमोषी:। (अस्मिन कलशे वरुणं सांगं सपरिवारं सायुध सशक्तिकमावाहयामि, ओ३म्भूर्भुव: स्व:भो वरुण इहागच्छ इहतिष्ठ। स्थापयामि पूजयामि॥) इसके बाद जिस प्रकार गणेश जी की पूजा की है उसी प्रकार वरूण और इन्द्र देवता की पूजा करें। सरस्वती पूजन सबसे पहले माता सरस्वती का ध्यान करें या कुन्देन्दु तुषारहार धवला या शुभ्रवस्त्रावृता। या वीणावरदण्डमण्डितकरा या श्वेतपद्मासना ।। या ब्रह्माच्युतशंकरप्रभृतिभिर्देवैः सदा वन्दिता। सा मां पातु सरस्वती भगवती निःशेषजाड्यापहा ।।1।। शुक्लां ब्रह्मविचारसारपरमांद्यां जगद्व्यापनीं । वीणा-पुस्तक-धारिणीमभयदां जाड्यांधकारपहाम्।। हस्ते स्फाटिक मालिकां विदधतीं पद्मासने संस्थिताम् । वन्दे तां परमेश्वरीं भगवतीं बुद्धिप्रदां शारदाम्।।2।। इसके बाद सरस्वती देवी की प्रतिष्ठा करें। हाथ में अक्षत लेकर बोलें “ॐ भूर्भुवः स्वः महासरस्वती, इहागच्छ इह तिष्ठ। इस मंत्र को बोलकर अक्षर छोड़ें। इसके बाद जल लेकर 'एतानि पाद्याद्याचमनीय-स्नानीयं, पुनराचमनीयम्।” प्रतिष्ठा के बाद स्नान कराएं: ॐ मन्दाकिन्या समानीतैः, हेमाम्भोरुह-वासितैः स्नानं कुरुष्व देवेशि, सलिलं च सुगन्धिभिः।। ॐ श्री सरस्वतयै नमः।। इदं रक्त चंदनम् लेपनम् से रक्त चंदन लगाएं। इदं सिन्दूराभरणं से सिन्दूर लगाएं। ‘ॐ मन्दार-पारिजाताद्यैः, अनेकैः कुसुमैः शुभैः। पूजयामि शिवे, भक्तया, सरस्वतयै नमो नमः।। ॐ सरस्वतयै नमः, पुष्पाणि समर्पयामि।’इस मंत्र से पुष्प चढ़ाएं फिर माला पहनाएं। अब सरस्वती देवी को इदं पीत वस्त्र समर्पयामि कहकर पीला वस्त्र पहनाएं। नैवैद्य अर्पण पूजन के पश्चात देवी को "इदं नानाविधि नैवेद्यानि ऊं सरस्वतयै समर्पयामि" मंत्र से नैवैद्य अर्पित करें। मिष्टान अर्पित करने के लिए मंत्र: "इदं शर्करा घृत समायुक्तं नैवेद्यं ऊं सरस्वतयै समर्पयामि" बालें। प्रसाद अर्पित करने के बाद आचमन करायें। इदं आचमनयं ऊं सरस्वतयै नम:। इसके बाद पान सुपारी चढ़ायें: इदं ताम्बूल पुगीफल समायुक्तं ऊं सरस्वतयै समर्पयामि। अब एक फूल लेकर सरस्वती देवी पर चढ़ाएं और बोलें: एष: पुष्पान्जलि ऊं सरस्वतयै नम:। इसके बाद एक फूल लेकर उसमें चंदन और अक्षत लगाकर किताब कॉपी पर रख दें। पूजन के पश्चात् सरस्वती माता के नाम से हवन करें। इसके लिए भूमि को स्वच्छ करके एक हवन कुण्ड बनाएं। आम की अग्नि प्रज्वलित करें। हवन में सर्वप्रथम 'ऊं गं गणपतये नम:' स्वाहा मंत्र से गणेश जी एवं 'ऊं नवग्रह नमः' स्वाहा मंत्र से नवग्रह का हवन करें, तत्पश्चात् सरस्वती माता के मंत्र 'ॐ सरस्वतयै नमः स्वहा' से 108 बार हवन करें। हवन का भभूत माथे पर लगाएं। श्रद्धापूर्वक प्रसाद ग्रहण करें इसके बाद सभी में वितरित करें।
घटना उस समय की है, जब मानव का जन्म नहीं हुआ था। विधाता जब सूनी पृथ्वी को देखता, तो उसे कुछ न कुछ कमी नजर आती और वह दिन-रात सोच में पड़ा रहता। आखिर विधाता ने चंद्रमा की मुस्कान, गुलाब की सुगंध, अमृत की माधुरी, जल की शीतलता, अग्नि की तपिश और पृथ्वी की कठोरता से मिट्टी का एक पुतला बनाकर उसमें प्राण फूंक दिए। मिट्टी के पुतले में प्राण का संचार होते ही सब ओर रौनक हो गई और घरौंदे महकने लगे। देवदूतों ने विधाता की इस अद्भुत रचना को देखा, तो हैरान रह गए और विधाता से बोले, ‘यह क्या है?’ विधाता ने कहा, ‘यह जीवन की सर्वश्रेष्ठ कृति मानव है।’ विधाता की बात पूरी भी न हो पाई थी कि एक देवदूत बीच में ही बोल पड़ा, ‘क्षमा कीजिए प्रभु। लेकिन यह बात हमारी समझ से परे है कि आपने इतनी मेहनत कर एक मिट्टी को आकार दे दिया। उसमें प्राण फूंक दिए। मिट्टी तो तुच्छ है, जड़ से भी जड़ है। मिट्टी के बजाय अगर आप सोने अथवा चांदी के आकार में यह सब करते, तो ज्यादा अच्छा रहता।’ देवदूत की बात पर विधाता मुस्करा कर बोले, ‘यही तो जीवन का रहस्य है। मिट्टी के शरीर में मैंने संसार का सारा सुख-सौंदर्य, सारा वैभव उड़ेल दिया है। जड़ में आनंद का चैतन्य फूंक दिया है। इसका जैसे चाहे उपयोग करो। जो मानव मिट्टी के इस शरीर को महत्व देगा, वह मिट्टी की जड़ता भोगेगा; जो इससे ऊपर उठेगा, उसे आनंद के परत-दर-परत मिलेंगे। इसलिए जीवन का प्रत्येक क्षण मूल्यवान है। तुम मिट्टी के अवगुणों को देखते हो, उसके गुणों को नहीं। मिट्टी में ही अंकुर फूटते हैं और मेहनत से फसल लहलहाती है। इसलिए मैंने मिट्टी के शरीर को कर्मक्षेत्र बनाया है।’
गोवर्धन पर्वत को गिरिराज महाराज के नाम से जाना जाता है और इन्हें साक्षात श्री कृष्ण का स्वरूप माना गया है। इसका कारण यह है कि भगवान श्री कष्ण ने कार्तिक शुक्ल प्रतिपदा तिथि को गोर्वधन रूप में अपनी पूजा किए जाने की बात कही थी। यह घटना उस समय हुई थी जब इंद्र के कोप से गोकुल वासियों को बचाने के लिए श्री कृष्ण ने गोवर्धन को अपनी छोटी उंगली पर उठा लिया था।   बहुत कम लोग यह जानते हैं कि इस घटना के पीछ हनुमान जी का भी हाथ था। दरअसल त्रेतायुग में जब भगवान राम ने अवतार लिया था उस समय लंका पार करने के लिए जब भगवान राम के नेतृत्व में वानर सेना समुद्र पर सेतु का निर्माण कर रही थी उस समय सेतु निर्माण के लिए बहुत से पत्थरों की जरूरत हुई। हनुमान जी हिमलय पर गए और एक पर्वत वहां से उठाकर समुद्र की ओर चल पड़े। मार्ग में पता चला कि सेतु का निर्माण हो गया है तो हनुमान जी ने पर्वत को वहीं जमीन पर रख दिया। पर्वत ने कहा कि मैं न तो राम के काम आया और न अपने स्थान पर रह सका। पर्वत की मनोदशा समझकर हनुमान जी ने कहा कि द्वापर में जब भगवान राम श्री कृष्ण के रूप में अवतार लेंगे उस समय वह आपको अपनी उंगली पर उठाकर देवता के रूप में प्रतिष्ठित करेंगे। इस तरह हनुमान जी ने गोवर्धन को देवता बनाने की लीला रची।
चैत्र नवरात्र शुरू हो गए हैं। नवरात्र में मां दुर्गा की पूजा करने का विधान है। नवरात्र में दुर्गा सप्तशती का भी पाठ करने का विधान है। दुर्गा सप्तशती का पाठ तो कई लोग करते हैं, लेकिन इसके कुछ चमत्कारिक मंत्र शायद कुछ ही लोगों को पता है। तो चलिए आज हम आपको बताते हैं दुर्गा सप्तशती में दिया गया दु:ख-दारिद्र नाश के लिए चमत्कारिक मंत्र। यदि आपके परिवार में दु:ख-दारिद्र का वास बना हुआ है तो इस नवरात्रि में दुर्गा सप्तशती के इस मंत्र का पाठ कर सकते हैं। सबसे पहले प्रातःकाल स्नान करके पूजन सामग्री के साथ पूजन स्थल पूर्व दिशा की ओर मुंह करके बैठें।
देवी मां को फल, फूल, सिंदूर सभी काफी प्रिय होता है। भक्त जब अपनी मुरादें लेकर मां के दरवाजे पर आते हैं तो यही उन्हें चढ़ाते हैं। लेकिन वाराणसी के घाट पर स्थित देवी मां के इस मंदिर में भक्त मां को ताला और चाभी चढ़ा कर खुश करते हैं।
ईश्वर के प्रति विश्वास व्यक्ति को जोखिम लेने के लिए तैयार करता है। ऐसा व्यक्ति जीवन की निरंतंरता में विश्वास करता है। कुछ लोग जोखिम उठाने को तैयार रहते हैं। कुछ निरंतर कतराते हैं। इसके कारणों की तलाश में हुए प्रयोगों का ब्यौरा देते हुए गुरु जस्टिन गार्सिया ने लिखा है कि कुछ खास जीन्स हमें जोखिम उठाने के लिए प्रवृत्त कर सकते हैं, किंतु फिर भी वे मानव प्रजाति के अस्तित्व के लिए अनुकूल हैं। पढ़ें, ताश के 52 पत्तों से इस तरह खुद जानिए अपना भविष्य जिन लोगों में जोखिम उठाने की प्रवृत्ति होती है वे बहुत तेज जिंदगी जीते हैं। उनके पास अंत में पुरस्कार हासिल करने की संभावना भी रहती है। गार्सिया के अनुसार जोखिम उठाने वाले जीन्स व्यक्ति को जिंदगी और दुनिया के बाहर जा कर सोचने के लिए प्रेरित करते हैं। पढ़ें, भाग्य रेखा पर हों ऐसे निशान तो पिता बनने में आती है दिक्कतें ध्यान रहे कि दिमाग के क्रियाकलापों की भिन्नता का कोड बनाने वाले जीन्स अक्सर उतने ही भिन्न होते हैं जितना कि लोगों का अलग अलग व्यवहार। प्रयोगशाला के अध्ययन में दिलचस्पी खासकर उन जीन्स में रही जो डोपामीन सिस्टम में शामिल रहते हैं। डोपामीन एक न्यूरोट्रांसमीटर है जो दिमाग में खुशी और पुरस्कार की प्रतिक्रिया तय करता है। अविज्ञात और रहस्यमयी प्रतीकों के प्रति विश्वास, जो ईश्वर के सिवा कोई नहीं हो सकता, ही इस सोच और आस्था के साथ जीवट को जन्म देता है। कुछ लोग ऐसे होते हैं जो स्काईड्राइविंग करेंगे तो सुरक्षित धरती पर पहुंच कर धरती को चूमेंगे। दूसरे ऐसे भी होते हैं जो ईश्वर का धन्यवाद करते हुए फिर से हवाई जहाज में सवार हो जाएंगे, ताकि फिर से कूद सकें।
ब्राह्मण और वेश्या एक ही गली में एक दूसरे के पड़ोस में रहते थे। ब्राह्मण अपनी भक्ति के लिए बहुत विख्यात था। वह सारा दिन अनंत कर्मकांड करने के लिए प्रसिद्ध था। वह तप और संयम का जीवन जीता था। वह कभी हंसता नहीं था और स्वयं को महान संत समझता था। भक्तों को वह ईश्वर की ओर ले जाने वाले उस मार्ग का उपदेश देता था, जो केवल त्याग और समर्पण से प्रशस्त था। दूसरी ओर, वेश्या जीवन यापन के लिए अपना शरीर बेच रही थी। एक दिन ब्राह्मण उसे उपदेश देने उसके घर गया। ब्राह्मण ने उसे कहा, तुम बड़ी पापिन हो, तुम्हारे पाप कर्मों की संख्या बढ़ती ही जा रही है। मृत्यु के पश्चात एक भयंकर परिणाम तुम्हारी प्रतीक्षा में हैं।
दो यात्री पैदल यात्रा कर रहे थे। उनका लक्ष्य था धन और सफलता। उनको एक वर मिला था कि इस यात्रा में उनको असीमित धन मिल सकता है, बशर्ते वे हर कार्य सावधानी से करें। दोनों भोजन, पानी आदि लेकर चल पड़े। काफी थक जाने के बावजूद उन्हें बहुत ही पथरीली सड़क पर चलना पड़ा। वहां कई बोर्ड लगे थे, जिन पर लिखा था, जो इन पत्थरों को उठाएगा, वह अंत में रोएगा। जो इनको नहीं उठायगा, वह भी रोएगा। पढ़ें, इन मंद‌िरों में मर्दों का जाना वर्ज‌ित, महिलाओं को इजाजत एक यात्री ने कहा कि उठाओ, तो रोना पड़ेगा, न उठाओ, तो रोना पड़ेगा, अत: मैं तो प्रयोग के लिए एक छोटा-सा कंकड़ उठाकर जेब में डाल लेता हूं। दूसरा बोला कि कैसे भी हो, रोना तो पड़ेगा ही। फिर क्यों यह वजन पालूं? यात्रा कठिन थी, लेकिन किसी तरह वे आखिरी चरण पर पहुंचे, तो सड़क एकदम अच्छी हो गई। उस सड़क पर एकाध मील और चले होंगे कि बड़े अक्षरों में 'यात्रा समाप्त' लिखा दिख गया। उसके नीचे छोटे अक्षरों में काफी कुछ लिखा था और वह इस प्रकार था: हे यात्री, तुमने जो पत्थर देखे थे, वे अमूल्य हीरे थे। जिसने एक भी पत्थर नहीं उठाया था, वह बुक्का फाड़कर रोने लगा कि हे प्रभु, मेरे कपड़ों में इतनी जेबें, पीठ पर इतने बड़े थैले थे, लेकिन मैं कैसा बेवकूफ था कि एक भी पत्थर नहीं उठाया। जिसने एक छोटा-सा कंकड़ उठाया था, वह तो इस बीच विक्षिप्त हो चुका था। बार-बार छाती पीट-पीटकर, बाल नोच-नोचकर वह रो रहा था, हे प्रभु, जब उठाना ही था, तो मैंने सिर्फ एक कंकड़ क्यों उठाया? कम से कम अपना थैला भर सकता था। या अपनी जेब भर सकता था। कुछ नहीं, तो कम से कम एक कौपीन भर के उठा लेता, तो आज मैं क्या से क्या होता!
गोवर्धनलीला के संदर्भ में श्रीकृष्ण की मूलचिंता थी ईश्वर के नाम पर मानवता का शोषण। ब्रज का तत्कालीन समाज तब जल और कृषि में समृद्धि के लिए इंद्र की पूजा करता था। पूजा के नाम पर तब पाखंड रचा जाता। श्रीकृष्ण ने ब्रजवासी जनों से कहा कि वे मुख्यतः ग्राम/वनों में निवास और विचरण करते हैं। अतः उन्हें अपने पर्यावरण का ही पूजन करना चाहिए। यह भी बताया कि वर्षा का जल इंद्र से न आकर वृक्ष, पर्वतों की कृपा से उपलब्ध होता है। पढ़ें, आपके उन अंगों पर तिल का मतलब क्या है   ब्रजवासियों ने पर्यावरण के देवता श्री गोवर्धन को सम्मानित का उत्सव प्रारंभ किया। इस उत्सव का एक और गहरा महत्व है। श्रीकृष्ण ने अपनी लीलाओं के द्वारा भक्ति अर्थात् सेवा को ही प्रमुख साधन स्वीकार किया। अतः उनका यह संकल्प था कि आध्यात्म जगत में भी भक्त की प्रतिष्ठा सर्वोपरि होनी चाहिए। पढ़ें,वार्षिक राशिफलः 2015 दीपावली तक कैसा रहेगा आपका समय श्रीकृष्ण की परम उपासिक ब्रज गोपिकागण गोवर्धन महाराज को ही श्रीकृष्ण का सर्वश्रेष्ठ भक्त कहकर संबोधित करते हैं। श्रीकृष्ण ने स्वयं कहा कि ‘मैं भक्तन को दास, भगत मेरे मुकुटमणि’। अतः दीपावली के दूसरे दिन इंद्र के स्थान पर भगवान श्रीकृष्ण ने ब्रजवासियों के द्वारा भक्त शिरोमणि गोवर्धन महाराज का विधिवत् पूजन अर्चन कराया। इतना ही नहीं पूजन के समय गोवर्धन की प्रत्येक पावन शिला में ब्रजवासियों को श्रीकृष्ण के मुखारबिंद के ही दर्शन हुए। इसका तात्पर्य है कि गोवर्धन पूजन भक्त और भगवान के पूर्ण एकाकार और तादाद में होने का उत्सव है।
आत्मविश्वास और इच्छाशक्ति से लबालब भरे होना जरूरी है। उसके बिना जिंदगी में कुछ खास हासिल नहीं होता। पर यह हमेशा जरूरी नहीं है। कभीहारने या नाकाम होने का भी मजा है। कमजोर इच्छाशक्ति भी कभी-कभी फायदेमंद होती है। पढ़ें, ये 16 शुभ शगुन आपके साथ हो जाएं तो क‌िस्मत खुल जाएगी जर्मनी में वियना में हुई साइकोलाजिस्ट कांफ्रेंस में दो मनोविज्ञानी कैथरीन रॉन और कैथलीन वोस ने एक शोधपत्र पढ़ा और कहा कि सुख शांति से रहने के लिए जरूरी है कि यदा कदा अपने आपको ढीला यानी आत्मशक्ति उबारे बिना हालात के हवाले भी छोड़ देना चाहिए। पढ़ें,आपके प्यार के ल‌िए कैसा रहेगा यह सप्ताह, जान‌ें क्या कहते हैं स‌ितारे उदाहरण देकर उन्होंने कहा कि सभी दवाओं का स्वाद अप्रिय होता है। कुछ दवाएं तो गले ही नहीं उतरती। इसका अर्थ यह भी तो हो सकता है कि वह औषधि आपके शरीर की बनावट से मेल नहीं खा रही। शरीर उसे ग्रहण करने में अपने आपको असमर्थ पा रहा है। शराब या कोई मादक द्रव्य लेते ही उसके प्रति शरीर का प्रतिरोध उसी तरह है जैसे ताकत से ज्यादा श्रम करने पर हाथ पांव फूलने लगते हैं। उन्होंने कुछ हासिल करने के लिए थका देने वाले श्रम का हवाला देते हुए कहा कि इस कारण होने वाला तनाव उस उपलब्धि को धो पोंछ देता है। दरअसल इच्छा शक्ति का इस्तेमाल एक संसाधन के तौर पर ही होता है ताकि हम वे चीजें कर सकें जो हमें करनी चाहिए। जो करनी चाहिए वे चीजें तो हमारे लिए अच्छी हैं। पर जो चीजें अच्छी नहीं हैं उनके लिए इच्छा शक्ति का उपयोग थका देता है। इसलिए कई बार इच्छाशक्ति का बेशुमार इस्तेमाल करने के बजाय चीजों को भगवान भरोसे छोड़ देना ज्यादा कारगर रहता है। वरना जरूरत से ज्यादा संयम या इच्छाशक्ति का उपयोग हानि भी पहुंचा सकता है। क्योंकि वह आखिर एक उपकरण या साधन भी तो है।
बहुतेरे लोग अपने जीवनकाल में ऐसी कई असामान्य बातों का अनुभव करते हैं जिन्हें प्रमाणित नहीं किया जा सकता। अक्सर वे सच भी नहीं लगती। प्रतीत होता है कि वे किसी शून्य से प्रकट होती है। ऐसे अनुभवों में किसी घटना का पहले से ही आभास हो जाना, सपने में देखी बातों का सच निकलना और भूत प्रेत आदि का दिखाई देना भी शामिल है। स्टेनफोर्ड विश्वविद्यालय के जेबी रिन ने अपनी पुस्तक 'यू फंटियर्स ऑफ द माइंड' में साबित किया है कि जिन बातों को हम समझ नहीं उन्हें नकारना कोरी बकवास है। इस विज्ञान का संबंध गुप्त शक्तियों या घटनाओं जैसे कि दूरानुभूति, भूत-प्रेत आदि, जिन्हें अब तक समझा नहीं जा सका है, के अध्ययन से है।
एक दिन मनुष्य गहरी निराशा में अकेला बैठा था। तब धरती के सभी जीव-जंतु उसके निकट आए और उससे बोले, तुम्हें इस प्रकार दुखी देखकर हमें अच्छा नहीं लग रहा। तुम्हें हमसे जो कुछ भी चाहिए, तुम निःसंकोच मांग लो और हम तुम्हें वह देंगे। मनुष्य ने कहा, मैं चाहता हूं कि मेरी दृष्टि पैनी हो जाए। इस पर गिद्ध ने उत्तर दिया कि मैं तुम्हें अपनी दृष्टि देता हूं। मनुष्य को इतने से संतोष नहीं हुआ। उसने कहा, मैं शक्तिशाली बनना चाहता हूं। जगुआर ने कहा, मैं अपनी शक्ति देता हूं, तुम मेरे जैसे शक्तिशाली बनोगे। पढ़ें, सपने में आम और दूसरे फलों को खाते हुए देखने का मतलब मनुष्य ने फिर कहा, मैं पृथ्वी के रहस्यों को जानना चाहता हूं। सर्प भी वहीं था। उसने कहा, मैं तुम्हें उनके बारे में बताऊंगा। इस प्रकार अन्य जीव-जंतुओं ने भी मनुष्य को अपनी खूबियां और विलक्षणताएं सौंप दीं। जब मनुष्य को उनसे सब कुछ मिल गया, तो वह अपने रास्ते चला गया। जीव-जंतुओं के समूह में उपस्थित उल्लू ने सभी से कहा, अब जबकि मनुष्य इस पृथ्वी के बारे में इतना कुछ जान गया है, वह बहुत सारे काम करने में सक्षम होगा। इस विचार से मैं भयभीत हूं। पढ़ें, गृहस्‍थी से लेकर पैसा कमाने तक जोश के ल‌िए आजमाएं यह वास्तु उपाय हिरण ने कहा, मनुष्य को जो कुछ भी चाहिए था, वह उसे मिल गया! अब वह कभी उदास नहीं होगा। इस पर उल्लू ने उत्तर दिया, नहीं, मैंने मनुष्य के भीतर एक गहरा गड्ढा देखा है। उसके कारण मनुष्य के भीतर नित-नई इच्छाएं जन्म लेती रहेंगी। उन्हें कोई पूरा नहीं कर सकेगा। एक इच्छा पूरी होने के बाद वह फिर से उदास होगा, और नई इच्छाएं करने लगेगा। वह सबसे कुछ-न-कुछ लेता जाएगा। और एक दिन यह पृथ्वी ही कह देगी, मैं अब पूरी रिक्त हो चुकी हूं। मेरे पास तुम्हें देने के लिए कुछ नहीं है।
कार्तिक शुक्ल प्रतिपदा के दिन गोवर्धन और गो पूजा का विशेष महत्व है। मान्यता है कि इस दिन गाय की पूजा करने के बाद गाय पालक को उपहार एवं अन्न वस्त्र देना चाहिए। ऐसा करने से घर में सुख समृद्घि आती है। वृंदावन और मथुरा में इस दिन गोवर्धन पूजा और अन्नकूट उत्सव मनाया जाता है। इस संबंध में एक लोकप्रिय कथा है। कथानुसार भगवान श्री कृष्ण ने इंद्र का अभिमान चूर करने के लिए गोवर्धन पर्वत को अपनी छोटी उंगली पर उठाकर संपूर्ण गोकूल वासियों की इंद्र के कोप से रक्षा की थी। इन्द्र के अभिमान को चूर करने के बाद भगवान श्री कृष्ण ने कहा था कि कार्तिक शुक्ल प्रतिपदा के दिन 56 भोग बनाकर गोवर्धन पर्वत की पूजा करें। गोवर्धन पर्वत से गोकुल वासियों को पशुओं के लिए चारा मिलता। गोवर्धन पर्वत बादलों को रोककर वर्षा करवाता है जिससे कृषि उन्नत होती है। इसलिए गोवर्धन की पूजा की जानी चाहिए। गोवर्धन पूजा के दिन अन्नकूट बनाकर गोवर्धन पर्वत और भगवान श्री कृष्ण की पूजा की जाती है। इसके पीछे एक मान्यता यह भी है कि इन्द्र के कोप से बचने के लिए गोकुल वासियों ने जब गोवर्धन पर्वत के नीचे शरण ली तब गोकुल वासियों ने 56 भोग बनाकर श्री कृष्ण को भोग लगाया था। इससे प्रसन्न होकर श्री कृष्ण ने गोकुल वासियों को आशीर्वाद दिया कि वह गोकुल वासियों की रक्षा करेंगे। इन्द्र से भयभीत होने की कोई जरूरत नहीं है। ऐसे बनता है अन्नकूट अन्नकूट बनाने के लिए कई तरह की सब्जियां, दूध और मावे से बने मिष्ठान और चावल का प्रयोग किया जाता है। अन्नकूट में ऋतु संबंधी अन्न-फल-सब्जियों और फलों का प्रसाद बनाया जाता है। गोवर्धन पूजा में भगवान कृष्ण के साथ धरती पर अन्न उपजाने में मदद करने वाले सभी देवों जैसे, इन्द्र, अग्नि, वृक्ष और जल देवता की भी आराधना की जाती है। गोवर्धन पूजा में इन्द्र की पूजा इसलिए होती है क्योंकि अभिमान चूर होने के बाद इन्द्र ने श्री कृष्ण ने क्षमा मांगी और श्री कृष्ण ने आशीर्वाद स्वरूप गोवर्धन पूजा में इन्द्र की पूजा को भी मान्यता दे दी।
नवरात्र  की प्रतिपदा को मां शैलपुत्री की पूजा होती हैं और इसी ​के साथ नौ दिन के नवरात्रों का आगाज हो जाता हैं। 28 मार्च मंगलवार से चैत्र नवरात्र शुरू हो रहे हैं। इस दिन घटस्थापना करने के साथ ही शुरू हो जाएगी मां दुर्गा के नौ स्वरूपों की आराधना। जानें घटस्थापना का सहीं तरीका और पूजा करने की विधि। - नवरात्र के पहले ​दिन यानी 28 मार्च को प्रतिपदा तिथि हैं। इस दिन होने वाली मां शैलपुत्री को अखंड सौभाग्य का प्रतीक माना जाता हैं। - चौकी पर मां दुर्गा के स्वरूप शैलपुत्री की प्रतिमा को स्थापित करने के बाद उसे गंगा जल या गौमूत्र से शुद्ध करें और घट कलश की स्थापना करें। व्रत और उपासना का संकल्प लेकर मां को धूप दीप, फूल, फल, पान, आभूषण और आरती करके प्रसाद वितरण करके पूजा संपंन करें।
अगर आप नौकरी की तलाश करते-करते थक गए है और कहीं पर भी आपको उम्मीद नजर नहीं आ रही हैं तो एक बार आपको इन नियमों को अपनाना चाहिए। नौकरी दिलाने के ये अचूक उपाय न सिर्फ आपको अच्छी नौकरी दिलाएंगे, बल्कि आपकी कई समस्या को भी दूर कर देंगे।  - शनिवार और मंगलवार को 108 बार हनुमान चालीसा का पाठ करें।  - सोमवार के दिन व्रत रखें और भगवान शिव को कच्चा दूध व बिना टूटा चावल चढ़ाएं। आपको पसंद की नौकरी मिलेगी। -  बिना दाग का बिल्कुल साफ एक नींबू लें और जिस भगवान पर आपका सबसे अधिक विश्वास हैं, उनके चरणों में रख दें। इसके बाद इस पर गंगा जल डालकर अपने सिर के उपर से सात बार घूमा लें। चार टुकड़े कर दें, लेकिन ध्यान रहें यह नीचे से जुड़ा रहना चाहिए और इसे चौराहे पर रख दें। 41 दिन तक लगातार करना हैं। - जब आप इंटरव्यू देने जाएं तो उससे पहले घर से कुछ मीठा खाकर जाएं और एक गुड़ अपने साथ में रखें। रास्ते में सफेद रंग की गाय दिखने पर वह गुड़ उसे खिला दें।
गुरु अर्जुनदेव जी की बहुत ही प्यारी पंक्ति है ‘गोविन्द के गुण गाओ साधे’। इसमें सुमिरन की महिमा का गुणगान किया है कि ‘हे साधु! मनुष्य को यह जीवन सुमिरन करने के लिए ही हुआ है। लेकिन चिंताग्रस्त मन सुमिरन भी कैसे करें? मन को चिंता मुक्त करने की एक अनोखी विधि है ‘योगनिद्रा’। योगाभ्यास प्रायः जागृत अवस्था में ही किया जाता है, परंतु योगाभ्यास की यह विशेष विधि लेट कर की जाती है। पूरी तरह जागृत होते हुए भी शरीर और मन पर गहरी नींद के तमाम लक्षण अनुभव कर पाते हैं। पढ़ें,बन सकते थे नायक, हालात ने बना दिया इन 5 को सबसे बड़ा खलनायक योगनिद्रा शरीर को गहन विश्राम देकर पूरी तरह शिथिल करती है। लेकिन सोने के बाद भी सुबह उठकर अगर आप थका महसूस करते हैं, तो आपके रात भर नींद में होने का कोई अर्थ नहीं है। ये सारे लक्षण आपके तनाव में होने के लक्षण हैं। बहुत से लोगों को साइनस की समस्या रहती है। श्वास ठीक से नहीं ले पाते, ज़ुकाम बना रहता है। अगर मन तनाव में रहता है, तो शरीर कैसे स्वस्थ रह सकता है? पढ़ें, 8 से 24 मर्ई का साप्ताहिक राशिफल अस्सी प्रतिशत रोगों का मूल तो आपको अपने मन के तनावों में ही मिल जाएगा। रोग कभी शरीर से मन की तरफ नहीं जाते। परंतु मन के रोगी होने से शरीर भी रोगी होता है। योगनिद्रा हमको सम्पूर्ण विश्राम में ले जाकर सुंदर स्वास्थ्य प्रदान करती है। शरीर के स्तर पर तो योगनिद्रा हमारी मांसपेशियों और नाड़ियों को विश्राम देती ही है, साथ ही हमें मानसिक और भावनात्मक विश्राम भी प्रदान करती है।
भक्ति परंपरा के प्रवर्तक आचार्य रामानुज के पास एक एक दिन एक युवक आया और उनकी चरण वंदना करके बोला, मुझे आपका शिष्य बनना है। आप मुझे अपना शिष्य बना लीजिए। उस युवक का नाम था श्रीमाल। रामानुज ने उससे पूछा, तुम्हें शिष्य क्यों बनना है? श्रीमाल ने कहा, शिष्य होने का उद्देश्य तो परमात्मा से प्रेम करना है। रामानुज ने कहा, इसका अर्थ है कि तुम्हें परमात्मा से प्रीति करनी है। परंतु एक बात बताओ कि तुम अपनी पत्नी से कितना प्रेम करते हो? पढ़ें,सपने में दिखे ये चीजें तो भविष्य के लिए है बड़ा संकेत श्रीमाल ने कहा, अभी तो मेरा विवाह भी नहीं हुआ है। उससे प्रेम करने का तो सवाल ही नहीं है। फिर संतश्री ने पूछा, पत्नी नहीं है, तो घर में माता-पिता के प्रति श्रद्धा-भक्ति तो होगी। श्रीमाल ने कहा, मेरी मां का निधन मेरे जन्म के बाद ही हो गया था। पिता उससे कोई तीन महीने पहले दिवंगत हो गए थे। आचार्य ने फिर पूछा, तुम्हें अपने भाई-बहन से स्नेह तो होगा? श्रीमाल ने नकारते हुए कहा, मुझे उनसे कोई लगाव नहीं है। पढ़ें,भूत प्रेत और ऊपरी चक्‍कर से बचने के 10 आसान उपाय दरअसल, मुझे किसी पर स्नेह नहीं आता। लगता है कि पूरी दुनिया स्वार्थपरायण है। इसीलिए तो मैं आपकी शरण में आया हूं। तब संत रामानुज ने कहा, फिर मेरा और तुम्हारा कोई मेल नहीं। तुम्हें जो चाहिए, वह मैं नहीं दे सकता। यह सुनकर युवक स्तब्ध रह गया। उसने कहा, मैंने किसी से प्रीति नहीं की। परमात्मा के लिए मैं इधर-उधर भटका। सब कहते थे कि परमात्मा से प्रीति जोड़ना हो, तो संत रामानुज के पास जाओ; पर आप तो इन्कार कर रहे है। रामानुज ने कहा, यदि तुम्हें किसी से स्नेह-अनुराग नहीं है, तो मैं उसे परमात्मा की ओर कैसे मोड़ सकता हूं? तुम्हारे भीतर थोड़ा भी प्रेम होता, तो उसे विशाल बनाकर परमात्मा के चरणों तक पहुंचा सकता था। लेकिन, तुम तो निरे रूखे निकले।
घर को एक नया रूप देने के लिए अधिकतर लोग अपने घर को कई तरह से कलर करवा लेते हैं। लेकिन क्या आपको पता है कि घर का रंग भी आपके जीवन में कई उठा पटक कर सकता है। घर के रंगों का सीधा- सीधा संबंध वास्तु पर होता है।  जानिए किस रंग से वास्तु का क्या है संबंध। नीला रंग: घर के जिस हिस्से में धूप अधिक आती हैं, वहां पर नीला रंग कभी ना करवाएं। पीला रंग: अगर आपके घर को उत्तर दक्षिण और दक्षिण कोना पीले रंग को है तो ये आपके परिवार के सदस्यों को एक नई शक्ति से भर देगा। लाल रंग: अगर आपके परिवार के किसी भी सदस्य को किडनी, सर्दी खांसी आदि बीमारी हो तो कमरे का रंग लाल करवाएं। क्योकि यह रंग मरीज को एक नई उर्जा देता है।   
मार्टिन और क्रिस, दोनों अपनी रक्षा करते हुए टीले की चोटी पर चढ़ गए। चारों ओर काले-काले बादल घिरे हुए थे। मूसलाधार वर्षा हो रही थी। टीले के नीचे ह्वांग-हो नदी का तेज प्रवाह था और सभी दिशाओं में पानी-ही-पानी नजर आता था। दोनों टीले के शिखर पर खड़े थे। मार्टिन चीनी सेना की वर्दी पहने हुए था, और भीगता हुआ भी सावधान मुद्रा में खड़ा था। क्रिस ने एक बड़ी-सी खाकी बरसाती में अपना शरीर लपेट रखा था। उसके शरीर पर कोई भी आभूषण नहीं दिख पड़ते थे। उसने कहा, मार्टिन, तुम्हें भी अपना घर डुबो देना होगा। मेड़ काट देना, नदी स्वयं भर आएगी। मार्टिन कुछ देर चुप रहा। फिर बोला, क्रिस, क्या इसके अतिरिक्त और कोई उपाय नहीं है? क्रिस ने चौंककर कहा, औरों के भी तो घर थे, उन लोगों ने भी तो अपने घर बचाए! इस पर मार्टिन ने तपाक से कहा, वे किसान थे। मैं सैनिक हूं। शायद अपने घर की रक्षा कर सकूं। क्रिस ने झुंझलाते हुए कहा, मार्टिन, तुम्हें क्या हो गया है? तुम अकेले क्या करोगे? हम सब यहां से चले जाएंगे। हमारे बलिदान का क्या होगा? हमने अपने घर केवल इसीलिए डुबो दिए हैं कि शत्रु को आश्रय न मिले। और तुम...? मार्टिन ने कहा, हां, मेरा घर इतना विशाल है कि उसमें समूचा गांव आकर रह सकता है। इसीलिए उसे डुबाना अधिक आवश्यक है। संपत्ति का इतना मोह क्रांति के मार्ग में बाधक है। यह सुनकर क्रिस को भी अचानक बोध हुआ। रोटी, कपड़ा, आश्रय आदि सब कुछ एक हद तक जरूरी है, लेकिन अदम्य और अटूट संकल्प सबसे ज्यादा जरूरी है। मार्टिन और क्रिस ने एक दूसरे की बात सुनी और दोनों टीले से उतरने लगे।
आज धनतेरस है, खरीदारी में इतने व्यस्त न हो जाएं कि शाम के समय दीपदान करना भूल जाएं। शास्त्रों के अनुसार धनतेरस की शाम दीपदान का बड़ा ही महत्व है। माना जाता है कि इससे यमराज प्रसन्न होते हैं और अकाल मृत्यु से बचाव होता है। इस संदर्भ में कथा है कि, एक बार यमराज ने यमदूतों से कहा लोगों के प्राण हरते समय तुम्हें कभी दुःख हुआ है अथवा नहीं। इस पर यमदूत ने कहा कि एक बार एक राजकुमार के प्राण हरते समय हमें बहुत दुःख हुआ था। राजकुमार की शादी के चार ही दिन हुए थे। पढ़ें, नवंबर महीने का राशिफल विस्तार से राजकुमार की मृत्यु से राजमहल में चित्कार और हाहाकार मच गया। नववधू का विलाप देखकर हमारा हृदय हमें धिक्कारने लगा। इसके बाद यमदूतों ने यमराज से पूछा कि हे यमदेव कोई ऐसा उपाय नहीं है जिससे प्राणी की अकाल मृत्यु न हो। यमराज ने कहा कि 'जो व्यक्ति धनतेरस के दिन मेरे नाम से दीप जलाकर मुझे स्मरण करेगा उसे अकाल मृत्यु का भय नहीं सताएगा।' यमदीप की दूसरी कथा यमदीप के संदर्भ में एक अन्य कथा भी प्रचलित है कि, प्राचीन काल में एक हिम नामक राजा हुए। विवाह के कई वर्षों बाद इन्हें पुत्र की प्राप्ति हुई। ज्योतिषियों ने जब राजकुमार की कुण्डली देखी तो कहा कि विवाह के चौथे दिन राजकुमार की मृत्यु हो जाएगी। राजा रानी इस बात को सुनकर दुःखी हो गये। समय बितता गया और राजकुमार की शादी हो गयी। विवाह का चौथा दिन भी आ गया। राजकुमार की मृत्यु होने के भय से सभी लोग सहमे हुए थे। लेकिन राजकुमार की पत्नी चिंता मुक्त थी। उसे मां लक्ष्मी की भक्ति पर पूरा विश्वास था। शाम होने पर राजकुमार की पत्नी ने पूरे महल को दीपों से सजा दिया। इसके बाद मां लक्ष्मी के भजन गाने लगी। यमदूत जब राजकुमार के प्राण लेने आये तो मां लक्ष्मी की भक्ति में लीन राजकुमार की पतिव्रता पत्नी को देखकर महल में प्रवेश करने का साहस नहीं जुटा पाये। यमदूतों के लौट जाने पर यमराज स्वयं सर्प का रूप धारण करके महल में प्रवेश कर गये। सर्प बने यमराज जब राजकुमारी के कक्ष के समाने पहुंचे तब दीपों की रोशनी और लक्ष्मी मां की कृपा से सर्प की आंखें चौंधिया गयी और सर्प बने यमराज राजकुमारी के पास पहुंच गये। राजकुमारी के भजनों में यमराज ऐसे खोये की उन्हें पता ही नहीं चला कि कब सुबह हो गयी। राजकुमार की मृत्यु का समय गुजर जाने के बाद यमराज को खाली हाथ लौटना पड़ा और राजकुमार दीर्घायु हो गया। ऐसी मान्यता है कि इसी दिन से धनतेरस के दिन यमदीप जलाने की परंपरा शुरू हुई। ऐसे जलाएं दीपक शाम के समय नए दीपक में सरसो का तेल भरकर यमराज का ध्यान करते हुए दीपक जलाएं। दीपक को घर के बाहर दक्षिण दिशा की ओर मुंह करके रख दें।
चैत्र शुक्ल पक्ष  के नवरात्रों के साथ ही हिंदु नवसंवत्सर शुरू हो जाता हैं। जिसकी शुरुआत 28 मार्च से होगा। चैत्र महीने में आने वाले नवरात्रें को वार्षिक नवरात्रा भी कहा जाता हैं। नौ दिन तक मां दुर्गा के नौ स्वरूप की होने वाली यह आराधना साल के दो पखवाड़ों में अहम होते हैं। एक आराधना को चैत्र माह की और दूसरी शारदीय नवरात्र जो अश्विन माह में मनाया जाता हैं। 28 मार्च से शुरू होने वाले यह चैत्र नवरात्र पांच अप्रेल तक चलेंगे।  
घर में चल रहीं परेशानियों के लिए लोग अधिकतर बार किस्मत को ही कोसते हैं। लेकिन क्या आपने कभी अपने गार्डन की ओर ध्यान दिया हैं। वास्तु के अनुसार कई ऐसे पौधे होते है जिन्हें घर में कभी भी लगाना चाहिए। जानिए कौनसे पौधे घर के लिए है शुभ  - तुलसी को जहां पूजा जाता है, वहीं वह एक औषधी का भी काम करती हैं। लेकिन यह पौधा भी तब ही बरकत देगा, जब यह घर के उत्तर, उत्तर पूर्व या पूर्व दिशा में ही लगा हो। - अगर आपके घर में कैक्ट्स जैसे कोई भी कांटेदार पौधा लगा हुआ है तो उसे आज ही निकाल दें। इन पौधों को लगाने से माना जाता है कि घर में लड़ाई झगडे होने लगते हैं। हालांकि इस मामले में गुलाब के पौधे को बाहर रखा गया है। गुलाब का पौधा घर में लगाया जा सकता हैं। 
नरक चतुर्दशी का त्योहार हर साल कार्तिक कृष्ण चतुदर्शी को यानी दीपावली के एक दिन पहले मनाया जाता है। इस चतुर्दशी तिथि को छोटी दीपावाली के नाम से भी जाना जाता है। इस दिन प्रातः काल स्नान करके यम तर्पण एवं शाम के समय दीप दान का बड़ा महत्व है। पुराणों की कथा के अनुसार भगवान श्री कृष्ण ने कार्तिक कृष्ण चतुर्दशी तिथि को नरकासुर नाम के असुर का वध किया। नरकासुर ने 16 हजार कन्याओं को बंदी बना रखा था। नरकासुर का वध करके श्री कृष्ण ने कन्याओं को बंधन मुक्त करवाया। इन कन्याओं ने श्री कृष्ण से कहा कि समाज उन्हें स्वीकार नहीं करेगा अतः आप ही कोई उपाय करें। समाज में इन कन्याओं को सम्मान दिलाने के लिए सत्यभामा के सहयोग से श्री कृष्ण ने इन सभी कन्याओं से विवाह कर लिया। नरकासुर का वध और 16 हजार कन्याओं के बंधन मुक्त होने के उपलक्ष्य में नरक चतुर्दशी के दिन दीपदान की परंपरा शुरू हुई। एक अन्य मान्यता के अनुसार नरक चतुर्दशी के दिन सुबह स्नान करके यमराज की पूजा और संध्या के समय दीप दान करने से नर्क के यतनाओं और अकाल मृत्यु का भय नहीं रहता है। इस कारण भी नरक चतु्र्दशी के दिन दीनदान और पूजा का विधान है।
इटली के एक प्रमुख शहर गिएरुपे में बारूद के एक कारखाने में फिनोज पी वेग नामक फोरमैन काम करता था। उस कारखाने में बारूद के मिश्रण से धातुओं की परतों में छेद करने का काम होता था। फिनोज पी वेग के साथ एक विचित्र दुर्घटना घटी। हुआ यह कि वह सुराख करने के एक बरमे के पास काम कर रहा था। अचानक न जाने क्या गड़बड़ी आई कि मशीन से एक भारी धमाके के साथ बरमा निकल कर उचटा और उसके मस्तिष्क को बेधता हुआ निकल गया। आस-पास के कर्मचारियों को लगा कि वेग के परखच्चे उड़ गए हैं। पढ़ें,पत्नी में हों यह 5 गुण तो समझ ली‌ज‌िए पत‌ि हैं भाग्यशाली वह झटके से नीचे गिरा और ऐंठ गया। फिर भी आश्चर्य था कि उसमें जान बाकी थी। उसे कारखाने से करीब एक मील दूर स्थित अस्पताल में पहुंचाया गया। अस्पताल के प्रमुख चिकित्सकों ने उसका परीक्षण किया और मुख्य चिकित्साधिकारी इस निष्कर्ष पर पहुंचे कि घायल को किसी भी हालत में बचाया नहीं जा सकेगा। फिर भी चिकित्सकों ने साधारण मरहम पट्टी कर दी। लेकिन चमत्कार-सा हुआ कि उसी दिन वेग की बेहोशी टूटी। पढ़ें,इन 10 गल‌त‌ियों से उम्र कम कर देते हैं यमराज, देख‌िए आप तो नहीं कर रहे? उसका खून बहना बंद नहीं हुआ था, फिर भी रात दस बजे वह बातें करने लगा। इसके बाद तो डॉक्टरों में भी वेग के जीवित बच जाने की आशा जगी। वह तेजी से अच्छा होने लगा और तीन माह तक अस्पताल में रहने के बाद पूरी तरह स्वस्थ होकर अस्पताल से घर आ गया। अस्पताल के अधिकारियों ने जो रिपोर्ट तैयार की, वह मूर्धन्य चिकित्सकों के लिए आज भी अध्ययन और आश्चर्य का विषय बनी हुई है। वेग की टूटी हुई खोपड़ी के अस्थि खंड तथा उससे संबंधित पदार्थ व कागजात हार्वर्ड मेडिकल कॉलेज, ब्रुकलिन के संग्रहालय में सुरक्षित रखे हुए हैं।
किसी गांव में स्वामी रामानंद नाम के एक महात्मा रहते थे। लोग उनके पास अपनी कठिनाइयां लेकर आते थे और महात्मा उन्हें कोई न कोई समाधान सुझाते थे। एक दिन विराज नाम का एक साहूकार युवक आया और महात्मा से पूछने लगा, गुरुदेव मैं हमेशा खुश रहने का राज जानना चाहता हूं। महात्मा ने सिर्फ यह कहा कि तुम मेरे साथ जंगल में चलो, वहां मैं तुम्हें खुश रहने का राज बताऊंगा। यह कहकर महात्मा और विराज, दोनों जंगल की तरफ चलने लगे। रास्ते में महात्मा ने एक बड़ा-सा पत्थर उठाया और उसे विराज को देते हुए कहा कि इसे पकड़ो और चलो। विराज ने पत्थर उठाया और वह महात्मा के साथ-साथ जंगल की तरफ चलने लगा। पढ़े, सपने में दिखते हैं भगवान शिव, सांप और डमरू तो जानें इसका मतलब कुछ समय बाद विराज के हाथ में दर्द होने लगा, लेकिन वह चुपचाप चलता रहा। कोई खास वजन नहीं था। लेकिन चलते हुए थोड़ा समय बीत गया और विराज से दर्द सहा नहीं गया, तो उसने महात्मा से कहा। सुनकर उन्होंने कहा, अगर दर्द हो रहा है, तो इस पत्थर को नीचे रख दो।पत्थर को नीचे रखने पर उस विराज को बड़ी राहत महसूस हुई। पढ़ें,आपकी हथेली में मौजूद धन रेखा क्या कहती है खुद ही देख लीज‌िए तभी महात्मा ने कहा, यही है खुश रहने का राज। विराज ने कहा, मैं समझा नहीं। इस पर महात्मा का जवाब था, जिस तरह इस पत्थर को एक मिनट तक हाथ में रखने पर थोड़ा-सा दर्द होता है, उसी तरह दुखों के बोझ को ज्यादा समय तक उठाए रखने पर हम ज्यादा दुखी और निराश रहेंगे। यह हम पर निर्भर करता है कि हम दुखों के बोझ को एक मिनट तक उठाए रखते हैं या जिंदगी भर।
माना जाता है कि धन की वर्षा सिर्फ दिवाली पर ही होती है। अगर आप इन चीजों को होली पर अपने घर लेकर आएंगे, तो होली के त्यौहार पर भी आपके घर भगवती लक्ष्मी का आगमन होगा।  - घर के मुख्य गेट पर बांदरवाल लगाएं। दिवाली वाले दिन लगाएं गए आम के पत्तों और अशोक के पत्तों वाली बांदरवाल को होली के दिन हटा दें। - घर के उत्तर दिशा में मानें जाने वाले कुबेर के स्थान पर फाउंटेन या फिर एक्वेरियम लगाएं। - घर पर छोटे-छोटे बैंबू लगाएं। इस बैंबू में कम से कम सात या फिर 11 स्टिक होनी चाहिए। धन के साथ स्वास्थ्य भी अच्छा होगा।  - फैंगशुई में कछुआ को शुभ माना गया हैं। इसे घर में रखने में आर्थिक स्थिति अच्छी होती हैं। साथ ही सेहत भी अच्छी रहती हैंं।  - घर में विंड चाइम लगाएं। यानी हवा में लटकने वाली घंटियों को घर में लगाएं। ध्यान रहें इसमें कम से कम सात या 11 स्टिक हो। इससे भगवती लक्ष्मी का घर में आगमन होता हैं। - लाल कपड़े में सिक्के बांध लें, फैंगशुई के अनुसार अगर घर के दरवाजें के हैंडल में सिक्के लटकाएं, तो घर में बरकत होती हैं। 
नवरात्र के अंतिम दो दिन अष्टमी व नवमीं को कन्या पूजन की परम्परा हैं। जिसमें दो वर्ष से लेकर दस वर्ष तक की कन्याओं की पूजा की जाती हैं। माना जाता हैं कि ये माता का ही एक रूप होती हैं, लेकिन क्या आप जानते हैं कि आयु के अनुसार कन्या पूजन के फल भी अलग- अलग होते हैं।  - नवरात्र में अगर आप दो वर्ष की कन्या की पूजा करते हैं तो इससे धन और ऐश्वर्य की प्राप्ति होती है। - तीन वर्ष की कन्या को ​त्रिमूर्ति का रूप माना जाता हैं। इनकी पूजा करने से धन- धान्य आता है और परिवार में हमेशा ही सकारात्मकता रहती हैं। - परिवार के कल्याण के लिए चार वर्ष की कन्या का पूजा करना शुभ होता हैं। ऐसा माना जाता है कि ये कल्याणी का रूप हैं। - अगर किसी पर रोहिणी की कृपा हो तो वह व्यक्ति रोगों से दूर रहता हैं। पांच वर्ष की कन्या को रोहिणी का ही रूप माना गया हैं।
कोलम्बिया विश्वविद्यालय के जीव-विज्ञानी डॉ0 एच॰ सिक्स ने 1978 के आसपास कहा था कि शरीर को यदि रासायनिक दोषों और व्याधियों से मुक्त रखा जा सके तो आठ सौ साल तक आसानी से जिया जा सकता है। जिस वक्त डा. सिक्स ने यह कहा था, उस समय भारतीयों की औसत उम्र 40 वर्ष के आसपास थी। अब डेढ़ गुना से ज्यादा अर्थात 65 वर्ष के करीब हो चुकी है। बंगलुरू के जीव विज्ञानी प्रो. जेए रामतीर्थम के अनुसार शरीर के भीतरी अवयवों पर अतिरिक्त दबाव न पड़े और उन्हें स्वाभाविक सरल रीति से काम करने दिया जाए तो जीवन 100 वर्ष तक आराम से चल सकता है। शरीर के भीतर जो टूटफूट होती रहती है, वह अपने आप रिपेयर होती रह सकती है। मानव शरीर का सामान्य तापमान 98.6 डिग्री फारेनहाइट होता है। प्रो. रामतीर्थम के अनुसार इसे कम करते हुए आधा अर्थात् 49 डिग्री किया जा सके तो लगभग दो हजार वर्ष जिया जा सकता है।
पांडवाज क्रिएशन की ओर से आयोजित फूलेरी महोत्सव के तहत बच्चों ने घोघा माता की डोली के साथ नगर के विभिन्न क्षेत्रों का भ्रमण कर घरों की देहरियों पर रंग-बिरंगे फूल डाले। इसके बाद फूलारी टोलियों को पुरस्कार देकर सम्मानित किया गया। मंगलवार को पांडवाज टीम के नेतृत्व में बच्चों ने पुनाड, हितडांग, डांगसेरा, बिलोटा आदि क्षेत्रों का भ्रमण किया। फुलारी के गीतों के साथ बच्चे घोघा माता की डोली को लेकर घरों पर पहुंचे। इस अवसर पर लोगों ने माता की डोली को भेंट भी दी। उधर, ओंकारेश्वर भजन मंडली ऊखीमठ की ओर से फूलारी महोत्सव का आयोजन किया गया, जिसमें विभिन्न गांवों से पहुंचे फूलारियों ने घोघा माता की डोली के साथ नृत्य किया गया। सामाजिक कार्यकर्ता रेखा रावत ने कहा बताया कि ऊखीमठ में पहली बार इस तरह का आयोजन किया जा रहा है। भविष्य में भी ऐसा ही कार्यक्रम होगा। इस दौरान फूलारी टोलियों को पुरस्कार दिया गया।
वह दरवेश दिन रात बंदगी करता था। एक दिन हज के लिए रवाना हुआ। चलते-चलते एक गांव में पहुंचा। उसने एक गांव वाले से किसी ऐसे घर के बारे में पूछा, जहां पनाह मिल सके। राहगीर ने शाकिर नाम के अमीर का पता बताया। वह बताए व्यक्ति के घर गया। शाकिर ने उसे ठहराया और आवभगत की। दरवेश दो दिन तक वहां ठहरने के बाद जब तीसरे दिन वहां से चलने लगा, तो शाकिर ने उसके रास्ते के लिए भी इंतजाम किया। चलते वक्त दरवेश ने कहा ‘शाकिर! तुम वाकई बहुत अच्छे हो, मेरे लिए इतना कुछ किया, जबकि तुम मुझे जानते भी नहीं हो। शाकिर ने अपने मकान की ओर देखा और कहा कि ‘गुजर जाएगा।’ दरवेश पूरे रास्ते उसके कहे के बारे में सोचता रहा। वह सोचता रहा कि शाकिर ने अपने धन, अपनी अमीरी, अपनी दौलत की ओर इशारा करते हुए क्यों कहा कि गुजर जाएगा। वह मक्‍का पहुंचा, हज किया, वहीं ठहरा और कोई एक साल बाद लौटने लगा। लौटते हुए विचार आया कि एक बार शाकिर से मिलूं। जब दरवेश वहां पहुंचा, तो देखा कि शाकिर का मकान है ही नहीं। पता चला कि अब वह हमदाद के घर में नौकर है। बाढ़ आई थी, उसका मकान बह गया, भेड़ बकरियां भी बह गईं और वह बहुत गरीब हो गया है। इसलिए नौकरी करनी पड़ी। दरवेश बहुत हैरान हुआ। इतना नेक आदमी इतने दुख में! खैर वह शाकिर से मिला। उसकी तकलीफों को देखकर दरवेश ने कहा तेरे जैसे नेक आदमी की यह हालत देख बड़ा दुख हुआ। शाकिर ने कहा यह भी गुजर जाएगा। कुछ समय दरवेश वहीं रहा। चलते वक्त दरवेश के लिए शाकिर ने फिर भी कुछ रूखा-सूखा बांध दिया। दो-चार साल गुजर गए। दरवेश एक दिन फिर उसी रास्ते से गुजरा। वह हमदाद के घर गया। मालूम हुआ कि हमदाद की मौत हो गई है और उसने अपना सब कुछ शाक‌िर को दे दिया है, क्योंकि उसकी अपनी कोई औलाद नहीं थी। शाकिर फिर अमीर हो गया। बदन पर फिर रेशमी वस्त्र, उसकी बीवी फिर सुंदर कपड़ों में है। बेटियों की शादियां अमीरों के घर हो गई हैं। दरवेश अंदर गया और बोला ‘अरे वाह शाकिर! इतना अच्छा। खूब रहमत बरसी।’शाकिर ने फिर कहा, 'यह भी गुजर जाएगा।’अगली बार कोई दो साल बाद दरवेश उसी रास्ते से गुजरा। शाकिर के गांव से गुजरते हुए सोचा कि मिलता चलूं। जब पहुंचा, तो मालूम हुआ कि शाकिर तो मर चुका है। फकीर ने लोगों से उसकी कब्र के बारे में पूछा, ताकि वहां जाकर दुआ कर सके। लोगों ने शाकिर की कब्र का पता दिया। दरवेश कब्र के पास पहुंचा, तो देखा कि वहां एक तख़्ती लगी हुई थी, लिखा था,‘यह भी गुजर जाएगा।’
मिथिला के राजा नेमि हमेशा भोग-विलास में आसक्त रहते थे। भोग के अतिरेक से दाह ज्वर का ऐसा भयंकर कालकूट फूट निकला कि वह रात-दिन नेमि की देह को सालता रहता। नेमि के जीवन का सुख अब धीरे-धीरे जीवन-भार में परिणत हो गया-सर्वत्र दुख और दर्द की दुनिया। पढ़ें, आपकी हथेली में मौजूद धन रेखा क्या कहती है खुद ही देख लीज‌िए राजा की हालत देखकर वैद्यराज ने वामन चंदन के लेप का आदेश दिया। इस पर तुरंत अमल किया गया। चंदन घिसने और लेप करने का काम राजरानियों ने अपने हाथ में ही रखा। नेमि के प्रति रानियों के मन में बहुत गहरा अनुराग था। चंदन घिसते समय चूड़ियों के मिलने और आपस में टकराने से शोर होता था। चूड़ियां खनकतीं और उनकी खनक से आवाज होती। पढ़ें, सपने में दिखते हैं भगवान शिव, सांप और डमरू तो जानें इसका मतलब आवाज मधुर संगीत-सी लगती, लेकिन बीमार नेमि को चूड़ियों की वह खनक भी कोलाहल जैसी लग रही थी। नेमि के परिचारकों ने उस कोलाहल को रोकने के लिए कहा, ताकि राजा को सुख-चैन मिले। परिचारकों के कहने पर रानियों ने सौभाग्य की सूचक एक-एक चूड़ी रखकर अपना काम चालू रखा। अब काम होते भी, तो कोलाहल नहीं था। वातावरण में शांति थी। नेमि ने पूछा-‘क्या चंदन नहीं घिसा जा रहा है? उत्तर मिला-घिसा तो जा रहा है, परंतु हर रानी के हाथ में एक-एक चूड़ी होने से संघर्षणजन्य ध्वनि नहीं निकल पा रही है। नेमि की अंतश्चेतना जागी। वह हृदय के अंतस्‍तल में उतरकर सोचने लगा-एकत्व में ही वास्तविक सुख का अधिष्ठान है। एकत्व भावना का विचार करने के दौरान उनमें वैराग्य आविर्भूत हुआ, जिसे पाकर नेमि एक पल भी राजप्रासाद में न रह सके। वह आत्म-साधना के पथ पर चल पड़े। भोग का सम्राट योग का साधक बनकर आत्मभाव से भावित बन गया।
भिक्षुणी ने जेन गुरु हुइनेंग से पूछा, मैं कई वर्षों से महापरिनिर्वाण सूत्र का पाठ कर रही हूं। उसे समझने के लिए जरूरी ध्यान प्रयोगों का अभ्यास करते हुए भी बारह वर्ष बीत गए। लेकिन इनमें कही अनेक बातों को समझ नहीं पा रही हूं। कृपया मुझे ज्ञान दें। आचार्य ने कहा, मुझे पढ़ना नहीं आता। यदि तुम मुझे वे अंश पढ़कर सुना दो, तो शायद मैं तुम्हें उनका अर्थ बता पाऊं। पढ़ें,गृहस्‍थी से लेकर पैसा कमाने तक जोश के ल‌िए आजमाएं यह वास्तु उपाय भिक्षुणी ने कहा, आपको पढ़ना नहीं आता, फिर भी आप इन गूढ़ शास्त्रों का ज्ञान कैसे आत्मसात कर लेते हैं? मैं तो शास्त्र का पारायण करती हूं। ध्यान के लिए बताए नियमों का पालन भी करती हूं। फिर भी समझ नहीं पाई। आप किस तरह समझा पाएंगे? आचार्य ने कहा, तुम पढ़ कर बताओ तो सही। भिक्षुणी ने आचार्य की बात का खंडन किया। जेन गुरु कुछ नहीं बोले। उन्होंने आकाश की ओर नजरें उठाईं और कहा, तुम ऊपर आकाश में दूधिया रोशनी बिखेर रहे चांद को देखती हो। भिक्षुणी ने कहा, हां। इस पर हुइनेंग ने कहा, देख रही हो तो बताओ कि कहां है? भिक्षुणी ने आकाश में खिले चांद की ओर उंगली से इशारा किया और कहा, वह रहा। हुइनेंग ने भिक्षुणी की उंगली पकड़ ली और कहा, यह तो तुम्हारी उंगली है। चांद कहां है? भिक्षुणी ने ठहाका लगाया, गुरु, यह उंगली चांद नहीं है। मैं इससे जिधर इशारा कर रही हूं, चांद वहां है। जेन गुरु ने कहा, ठीक है। मैं भी तो यही समझाना चाहता हूं। महापरिनिर्वाण सूत्र के शब्दों में सत्य नहीं है। सूत्र तो आकाश में चमक रहे चंद्रमा की भांति है। सूत्र में आए शब्द हमारी उंगलियां हैं। उंगली से इशारा करके चंद्रमा की स्थिति को दर्शाया जा सकता है, पर उंगली चंद्रमा नहीं है। चंद्रमा को देखने के लिए दृष्टि को उंगली के परे ले जाना पड़ता है।
ईश्वर की राह पर आप चल सको, ज्ञान की, सत्य की राह पर तुम बढ सको, इसके लिये निरंतर सुनने की, समझने की और समझे हुए को शोध करने की आवश्यकता आती है। बुद्ध का सूत्र है, ‘पाप न करना, पुण्य करना, चित्त का शोध करना, यही बुद्धों का शासन है।’ चित्त का शोध करने का मतलब, प्रतिपल जागृत रहते हुए, होशपूर्वक जो भी अभी, इसी पल आपके सामने हो रहा है, उसको देखना। देखते हुए इसे ध्यान में रखना कि जैसा आज है, वैसा कल नहीं रहेगा, सब बदल जाएगा। लेकिन इस बदलते हुए समय और इस बदलते हुए परिवेश को जो देख रहा है, वह कभी नहीं बदलता है। जीवन जीने की यह नई राह है। इस राह पर चलो, पुराने रास्ते से जितनी जल्दी छूट सको, उतनी जल्दी छूटो। पुरानी आदत थी, चीज़ों को पकड़ने की। अब नई आदत डालो, चीज़ों को छोड़ने की। आज तक चीज़ों को पकड़ना सीखा है, अब इनको छोड़ना भी सीख लो। लेकिन छोड़ना सिर्फ़ बुद्धि से न हो, छोड़ना समझ से हो। क्योंकि अब ‘नई ज़िन्दगी मिली है। इस नए जीवन में, नये ढंग में साथी भी नए होने चाहिए। पुराने यार-दोस्त पुरानी बातें करेंगे। पुराने मित्र कहेंगे, ‘चल शापिंग करने चलें, कपड़े खरीदने चलें। नयी राह के नए साथी कहेंगे, ‘चीज़ें जोड़कर क्या करना है। जितना उपयोगी है, उतना रखो, बाकी काहे को इकट्ठा करना? नया जीवन उसको मिलता है, जो नई राह पर चलने की हिम्मत रखता है। नए जीवन में हर रोज़ सुबह उठो, तो अपने हृदय में विराजमान ईश्वर से कहो कि ‘तेरी राहों पर चलती रहूंगी। दर पर आयी हूं आती रहूंगी। आप सभी ईश्वर की राह पर, इस नयी राह पर चलते रहो, अपने नए जीवन में अमृत के जाम भर-भरकर पीते रहो और पी-पीकरजीते रहो, यही मंगलकामना आप सभी के लिये करती हूं।
इंद्र ने एक बार अपना विशाल प्रासाद बनाने का निश्चय किया। इसके लिए देवों के वास्तुकार विश्वकर्मा को नियुक्त किया गया। सौ वर्ष बीत जाने पर भी भवन पूरा नहीं हुआ। थककर विश्वकर्मा ब्रह्मा के पास गए। ब्रह्मा को इंद्र पर हंसी आई और विश्वकर्मा पर दया। बटुक का रूप धारण कर वह इंद्र के पास गए और पूछने लगे, 'देवेंद्र! मैं आपके अद्भुत भवन के बारे में सुनकर यहां आया। इसके निर्माण में कितने विश्वकर्माओं को लगाया होगा?' पढ़ें, इस द‌िन बाल कटवाना धन के ल‌िए फायदेमंद होता है तभी वहां चींटियों का एक विशाल समूह दिखाई दिया। उन्हें देखते ही बटुक को हंसी आ गई। इंद्र ने कारण पूछा, तो वह कहने लगे, 'देवराज! यह जो आप चींटियों का समूह देख रहे हैं न, वे सब कभी इंद्र रह चुकी हैं। इसमें आश्चर्य की कोई बात नहीं है। जो आज देवलोक में है, वह कभी कीट, वृक्ष या अन्य स्थावर योनियों को प्राप्त हो सकता है।' पढ़े, इन 10 सपनों को मृत्यु का संकेत माना जाता है दुआ करें आपको न द‌‌िखे फिर एक ज्ञानी तथा वयोवृद्ध महात्मा वहां आए। इंद्र ने उनका सत्कार किया। बटुक ने उनसे कुशलक्षेम पूछा। मुनि ने कहा, 'बटुकश्रेष्ठ! आयु का क्या ठिकाना, इसलिए मैंने कहीं घर नहीं बनाया, न विवाह किया और न जीविका का साधन जुटाया। वक्षस्थल के लोमचक्रों के कारण लोग मुझे लोमश कहते हैं। मेरे वक्षस्थल के रोम मेरी आयु के प्रमाण हैं। जब एक इंद्र का पतन होता है, तो मेरा एक रोआं गिर पड़ता है। यह कहकर महर्षि लोमश चल दिए। ब्राह्मण बटुक भी अंतर्धान हो गए। रह गए अकेले इंद्र। वह महर्षि लोमश की बात पर विचार करने लगे कि जिनकी इतनी दीर्घ आयु है, वह तो एक झोंपड़ी भी नहीं बनवाते। फिर मैं क्यों विशाल भवन के चक्कर में पड़ा हुआ हूं? फिर क्या था! इंद्र ने काम रुकवा दिया और वहीं से वन चले गए।
नवरात्र के तीसरे दिन मां दुर्गा की तीसरी शक्ति देवी चंद्रघंटा की आरधना होती हैं। इनके मस्तक पर घंटें की तरह लगने वाला अर्धचंद्र है, जिस कारण इन्हें चं...
बुलाकी बहुत मेहनती किसान था। कड़कती धूप में उसने और परिवार के अन्य लोगों ने रात-दिन खेतों में काम किया। मौसम अच्छा रहा और  बढ़‌िया फसल हुई। अपने हरे-भरे खेतों को देखकर उसकी छाती खुशी से फूल रही थी। फसल काटने का समय आ गया था। इसी बीच खेत में एक चिड़िया ने घोंसला बना लिया था। अंडे-बच्चे हुए। बच्चे अभी बहुत छोटे थे। एक दिन बुलाकी अपने बेटे मुरारी के साथ खेत पर आया और बोला, 'बेटा, अपने सभी रिश्तेदारों को निमंत्रण दे दो कि वे अगले शनिवार को आकर फसल काटने में हमारी सहायता करें।' सुनकर चिड़िया के बच्चे घबराए और मां से कहने लगे कि हमारा क्या होगा? अभी तो हम उड़ने लायक भी नहीं हुए हैं। चिड़िया ने कहा, 'तुम चिंता मत करो। कुछ नहीं होगा।' अगले शनिवार को जब बाप-बेटे खेत पर पंहुचे, तो देखा वहां कोई भी रिश्तेदार नहीं पहुंचा था। दोनों को निराशा हुई। बुलाकी ने मुरारी से कहा, 'शायद हमारे रिश्तेदार ईर्ष्या करते हैं, इसीलिए नहीं आए। अब तुम सब मित्रों को ऐसा ही निमंत्रण अगले सप्ताह के लिए दे दो।' चिड़िया के बच्चों ने वही भय जताया। चिड़िया ने फिर उन्हें सांत्वना दी। अगले हफ्ते फिर जब दोनों बाप-बेटे खेत पर पहुंचे, तो कोई भी मित्र सहायता करने नहीं आया। बुलाकी ने मुरारी से कहा, 'बेटा, देखा तुमने! इस बार भी कोई नहीं आया। अब तुम बाजार जाओ और फसल काटने का सामान लेकर आओ। हम दोनों मिलकर इस खेत को काटेंगे।' चिड़िया ने सुना, तो बच्चों से कहने लगी कि चलो, अब यहां से चलने का समय आ गया है। उन लोगों ने खुद फसल काटना तय कर लिया है। जब इंसान अपना काम स्वयं करने की सोच ले, तो फिर उसे न किसी के सहारे की जरूरत पड़ती है और न ही उसे कोई रोक सकता है।
बंगाल के नवाब सिराजुद्दौला से उनकी मां पूछ रही थी, बेटा! यदि तुम्हारा कोई शत्रु तलवार लेकर मेरी ही गरदन काटने आ जाए, तो तुम क्या करोगे?’ यह सुनकर सिराज को अटपटा लगा। आवेश में भरकर उसने कहा, मां आज ऐसी अनहोनी बात क्यों पूछ रही हो? भले ही मेरा अंग्रेजों से युद्ध चल रहा हो, पर आपने तो किसी का कुछ नहीं बिगाड़ा है। आप पर हाथ उठाने का यदि किसी ने प्रयास किया, तो उसका हाथ ही अलग कर दूंगा, फिर उसे मौत के घाट भी उतारा जाएगा। मां जैसे सिराजुद्दौला की परीक्षा लेना चाह रही थी, वह बोली, लेकिन यह भी तो संभव है कि दुश्मन संख्या और शक्ति में तुमसे ज्यादा हो? नहीं मां! ऐसी बात नहीं। मैं समझ नहीं पा रहा कि आज आपको मेरी शक्ति पर संदेह क्यों हो रहा है? मुझे संकट में देखकर मीर जाफर ने अवश्य मेरे विरुद्ध षड्यंत्र कर दिया है। और मुझे परास्त करना चाहता है, पर मैं आपकी ओर से जरा भी उदासीन नहीं हूं। विश्वास रखो मां! वह मुझसे कितना ही शक्तिशाली शत्रु क्यों न हो, पर मैं उसे मौत के घाट उतारूंगा। यह सुनकर मां को संतोष हुआ। उसने कहा, बेटा सिराज! मैं तुम्हें कई दिनों से निराश देख रही हूं। मीर जाफर के षड्यंत्र से तुम्हारे हौसले पस्त हो गए हैं। तुम्हारी मातृभूमि पर शत्रु हथियार उठाए खड़ा है। वह मातृभूमि अकेले तुम्हारी ही नहीं, मुझ जैसी सैकड़ों माताओं की भी है। मां की बात बेटे को चुभ गई। वह मां का आशय समझ चुका था। शत्रुओं को पछाड़ने के लिए वह आतुर हो उठा। अब वह एक क्षण की भी देर नहीं करना चाहता था। वह उठा और तुरंत बाहर निकल गया। उसका कवच ही उसके शव का आवरण बना।
जिस तरह दीपावली पर मां लक्ष्मी की कृपा होती है उसी तरह अक्षय तृतीया का दिन भी मां लक्ष्मी का ही माना जाता हैं। इस दिन शुभ मुहूर्त में किए गए सभी काम सफल होते हैं और मां लक्ष्मी का भी घर में आगमन होता हैं।  अक्षय तृतीया ना सिर्फ धन की देवी को मनाने का दिन होता है, बल्कि इस दिन बिना कोई मुहूर्त देखे कोई भी मांगलिक कार्य किया जा सकता है। फिर चाहे वह जमीन जायदाद खरीदना हो या विवाह संबंधी। कई जगह इस दिन को आखातीज, अक्षय तीज के नाम से भी जाना जाता हैंं। अक्षय तृतीया वैशाख माह के शुक्ल पक्ष की तीसरी तिथि को होती हैं। यानी इस बार यह शुभ दिन 28 अप्रैल को है। पूरा दिन हर कार्य के लिए शुभ होगा। सगाई, विवाह, पढ़ाई, जमीन- जायदाद, मोटर, वाहन, सोना- चांदी खरीदने से लेकर पूजा- पाठ और धार्मिक आयोजन के लिए यह दिन विशेष लाभकारी है।शुक्रवार को है। पूरा दिन हर कार्य के लिए शुभ होगा। सगाई, विवाह, पढ़ाई, जमीन- जायदाद, मोटर, वाहन, सोना- चांदी खरीदने से लेकर पूजा- पाठ और धार्मिक आयोजन के लिए यह दिन विशेष लाभकारी है।
शहर से कुछ दूरी पर एक मंदिर बन रहा था। मंदिर में लकड़ी का काम बहुत था, इसलिए लकड़ी चीरने वाले बहुत से मजदूर काम पर लगे हुए थे। यहां-वहां लकड़ी के लट्ठे पड़े थे। उन्हें चीरने और काटने का काम चल रहा था। मजदूरों को दोपहर का भोजन करने के लिए शहर जाना पड़ता था, इसलिए एक घंटे तक वहां कोई नहीं होता था। एक दिन खाने का समय हुआ और रोज की तरह मजदूर काम छोड़कर चल दिए। एक लट्ठा आधा चिरा रह गया था। आधे चिरे लट्ठे में मजदूर लकड़ी का कीला फंसाकर चले गए, ताक‌ि दोबारा आरी घुसाने में आसानी रहे। तभी वहां बंदरों का एक दल उछलता-कूदता आया। सारे बंदर पेड़ों की ओर चल दिए, पर उसमें शामिल एक शैतान बंदर सबकी नजर बचाकर पीछे रह गया। उसकी नजर अधचिरे लट्ठे पर पडी। वह उसी पर पिल पडा और बीच में अड़ाए गए कीले को देखने लगा। फिर उसने पास पड़ी आरी को देखा। उसे उठाकर वह लकड़ी पर रगड़ने लगा। उससे किर्रर्र-किर्रर्र की आवाज निकलने लगी, तो उसने गुस्से से आरी पटक दी। फिर कुछ देर में ही कौतूहल जागा और वह कीले को पकड़कर बाहर निकालने के लिए जोर-आजमाइश करने लगा। लट्ठे के बीच फंसाए गए कीले से दोनों पाट जकड़े हुए थे। बंदर खूब जोर लगाकर उसे हिलाने की कोशिश करने लगा। जोर लगाने पर कीला हिलने और खिसकने लगा, तो बंदर खुश हो गया। वह और जोर से कीला सरकाने लगा। इस धींगामुश्ती में बंदर की पूंछ दो पाटों के बीच आ गई थी, जिसका उसे पता ही नहीं लगा। जोश में भरकर उसने एक जोरदार झटका मारा और जैसे ही कीला बाहर खिंचा, लट्ठे के दो चिरे भाग फटाक से जुड़ गए। बीच में बंदर की पूंछ फंस गई। वह चिल्ला उठा। तभी मजदूर वहां लौटे। उन्हें देखते ही बंदर ने भागने के लिए जोर लगाया, तो उसकी पूंछ टूट गई। वह चीखता हुआ टूटी पूंछ लेकर ही भागा। इस कथा से यह सीख म‌िलती है क‌ि ज्यादा कौतुहल होना भी नुकसानदेय होता है। इसल‌िए ज‌िस चीज की समझ नहीं हो उसमें ज्यादा होश‌ियारी नहीं द‌िखानी चाह‌िए। Published by: Rakesh Jha
मुण्डकोपनिषद् के अनुसार सूक्ष्म-शरीरधारी आत्माओं का एक संघ है। इनका केन्द्र हिमालय की वादियों में उत्तराखंड में स्थित है। इसे देवात्मा हिमालय कहा जाता है। इन दुर्गम क्षेत्रों में स्थूल-शरीरधारी व्यक्ति सामान्यतया नहीं पहुंच पाते हैं। अपने श्रेष्ठ कर्मों के अनुसार सूक्ष्म-शरीरधारी आत्माएं यहां प्रवेश कर जाती हैं। जब भी पृथ्वी पर संकट आता है, नेक और श्रेष्ठ व्यक्तियों की सहायता करने के लिए पृथ्वी पर भी आते हैं। लेकिन वैज्ञानिकों का इस मामले में कुछ और ही कहना है।
संत जगजीवन दास का काम था गाय बैल चराना। वह गरीब के बेटे थे। उनके पिता छोटे-मोटे किसान थे। जगजीवन दास को न पढ़ने का मौका मिला, न पढ़ने का सवाल उठा। एक दिन अनूठी घटना घटी। वह चराने गए थे गाय-बैल। दो मस्‍त फकीर वहां से गुजरे। वे वहीं उनेक पास वृक्ष के नीचे सुस्ताने बैठ गए। उनमें एक थे बाबा बुल्ले शाह, दूसरे थे गोविंद शाह। दोनों मस्‍त बैठे थे। जगजीवन भी वहीं बैठ गया। वह छोटा बच्‍चा था। बुल्‍लेशाह ने कहा, बेटे आग की जरूरत है, थोड़ी आग ला दे। वह भागा। वह इसकी ही प्रतीक्षा करता था कि कोई आज्ञा मिल जाए, सेवा का कोई मौका मिल जाए। जगजीवन दास सिर्फ आग ही नहीं लाया, साथ में दूध की एक मटकी भी साथ में भर लाया। उसे लगा, दोनों भूखे-प्यासे होंगे। दोनों ने अपने हुक्के जलाए। बच्चा दूध ले आया, तो उन्होंने दूध पिया। लेकिन बुल्‍लेशाह ने जगजीवन से कहा कि दूध तो तू ले आया, पर मुझे ऐसा लगता है क‌ि तू बिना बताए चुपके से ले आया है। बात थी भी सच। जगजीवन चुपचाप दूध ले आया था, मां को उसने इस बारे में कहा भी नहीं था। शायद घर पर कोई नहीं होगा। कहने का मौका नहीं मिला होगा। वह थोड़ी ग्‍लानि अनुभव करने लगा था। बुल्ले शाह ने उससे कहा, घबड़ा मत, जरा भी चिंता मत कर। जो देता है उसे बहुत मिलता है। जगजीवन ने बुल्‍लेशाह से कहा, मेरे स‌िर पर हाथ रख दें, सिर्फ मेरे सर पर हाथ रख दें। बुल्ले शाह ने उसे समझाने की बहुत कोशिश की क‌ि तू लौट जा, अभी उम्र नहीं है तेरी संन्यासी बनने की। पर जगजीवन नहीं माना, वह जिद करता रहा। बुल्लेशाह ने जगजीवन के सिर पर हाथ रखा और अपने हुक्के में से एक सूत का काला धागा खोलकर उसके दाएं हाथ पर बांध दिया। गोविंद दास ने भी अपने हुक्‍के का एक सफेद धागा खोलकर उसके बाएं हाथ पर बांध दिया। जगजीवन मुक्‍त हो गए।
जब सिकंदर भारत आया, तो एक फकीर से उसकी मुलाकात बड़े ही विचित्र ढंग से हुई। सिकंदर को देखते ही फकीर हंसने लगा। अपने पर हंसते देखकर सिकंदर को बड़ा ही विचित्र लगा। उसने सोचा कि यह तो मेरा अपमान है। उसने आंखे तरेरते हुए फकीर की ओर देखा। फकीर इस बार भी ठहाके लगाकर हंसने लगा। सिंकदर गुस्से से तमतमा उठा। लेकिन वह खुद पर नियं‌त्रण किए हुए था, क्योंकि सामने एक फकीर था। फिर भी इतना तो उसने कह ही दिया कि 'शायद तुम मुझे जानते नहीं हो, या फिर तुम्हारी मौत आई है। जानते नहीं, मैं सिकंदर महान हूं।' स पर फकीर और भी ज्यादा जोर से हंसने लगा। उसने कहा, 'मुझे तो तुम में कोई महानता नजर नहीं आती। मैं तो तुम्हें बड़ा दीन और दरिद्र देखता हूं।' सिकंदर बोला, 'तुम पागल हो गए हो। मैंने पूरी दुनिया को जीत लिया है। ऐसा कोई नहीं, जो मेरे आगे अदब से नहीं झुकता हो।' तब उस फकीर ने कहा, 'ऐसा कुछ नहीं है। मैं जानता हूं कि तुम कौन हो। तुम अभी साधारण ही हो। फिर भी तुम कहते हो, तो मैं मान लेता हूं। पर, कहो तो, तुमसे एक बात पूछता हूं।' सिकंदर थोड़ा शांत हुआ और बोला, 'पूछो'। फकीर ने कहा, 'मान लो तुम किसी रेगिस्तान मे फंस गए। सपास दूर-दूर तक तुम्हारे पास पानी का कोई साधन नहीं है। कोई हरियाली भी नहीं है कि कोई बाशिंदा मिल जाए। तुम खोजो और पानी मिल जाए, तो एक गिलास पानी के बदले क्या दोगे।' सिकंदर ने कुछ देर सोच विचार किया और उसके बाद बोला-'मैं अपना आधा राज्य दे दूंगा।' फकीर ने कहा, 'अगर वह आधे राज्य के लिए न माने तो...। सिकंदर ने कहा, 'इतनी बुरी हालत में तो, मैं उसे अपना पूरा राज्य दे दूंगा।' फकीर फिर हंसने लगा और बोला कि तुम्हारे राज्य का मूल्य है, 'बस एक गिलास पानी' और तुम ऐसे ही घमंड से चूर हुए जा रहे हो। सिकंदर फकीर के चरणों में झुक गया।
राजगृह नगर में रौहिणेय नामक एक चोर रहता था। उसके पिता ने मरते समय कहा था कि तुम्हें अपने व्यवसाय में सफल होना है, तो जहां कहीं भी कथा-कीर्तन और साधुओं के उपदेश हों, वहां मत जाना। ऐसे स्थान पर जाना ही पड़े, तो कान बंद रखना।’संयोग की बात कि रौहिणेय एक बार कहीं जा रहा था। उसने देखा कि मार्ग में बहुत से लोग एकत्र हैं। पास पहुंचने पर पता चला कि श्रमण महावीर स्वामी उपदेश कर रहे हैं। रौहिणेय ने चौंककर अपने दोनों कानों में उंगलियां डाल लीं। लेकिन उसी समय उसके पैर में कांटा चुभ गया। उसने एक हाथ से वह कांटा निकाला। इस बीच तीर्थंकर के उपदेश का यह अंश कानों में पहुंच ही गया कि 'देवताओं के शरीर की छाया नहीं पड़ती। वे पृथ्वी से चार अंगुल ऊपर ही रहते हैं।’रौहिणेय वहां से तुंरत दूर हट गया। थोड़े दिनों पीछे वह चोरी के अपराध में पकड़ा गया। राजकर्मचारी उसे ढूंढ रहे थे; किंतु पकड़ लेने पर भी उसे पहचान न सके। रौहिणेय को पहचानता कोई नहीं था और मारने-पीटने पर पर भी वह तमाम कोशिशों के बावजूद अपने बारे में कोई परिचय दे नहीं रहा था। राजकर्मचारियों ने उसे औषध देकर मूर्छित कर दिया और उसे एक उपवन में रख आए। रौहिणेय की बेहोशी दूर हुई, तो अपने चारों ओर का दृश्य देखकर चकित रह गया। उस उपवन में मणिजटित मंडप थे। अद्भुत वृक्ष थे और बहुमूल्य वस्त्राभूषणों से भूषित स्त्रियां गाती-बजाती एवं नाचती थीं। उन स्त्रियों ने चोर से कहा कि सौभाग्य की बात है कि आप स्वर्ग पधारे! आप धरती पर आप किस नाम से जाने जाते थे। यहां देवलोक में छल करना या झूठ बोलना वर्जित है। ऐसा व्यक्ति तत्काल वापस भेज दिया जाता है।’सुनकर रौहिणेय चौंका। वह अपना परिचय देने ही जा रहा था कि उसे उस दिन के तीर्थंकर के मुंह से सुने वचन स्मरण हो आए-‘इनके शरीरों की छाया पड़ रही है और ये भूमि पर ही खड़ी हैं।’उसके मन में विचार कौंधा कि 'जिस एक वाक्य के सुनने से मुझे इतना लाभ हुआ, उन तीर्थंकर के चरणों में ही मुझे अपने को अर्पित करना चाहिए।’रौहिणेय के विचारों का राजा ने सम्मान किया। उसे माफी मिल गई और रौहिणेय ने चोरी छोड़कर दीक्षा ग्रहण की।
कुछ मिनटों का ध्यान घंटों के विश्राम के जैसी ताजगी भर देता है। यही नहीं उसे अलाय-बलाय से भी बचाता है। पौराणिक पदों में यह बात कही जाती तो शायद यकीन नहीं होता, लेकिन अब विज्ञान भी मानने लगा है कि ध्यान से व्यक्ति के ईर्द गिर्द एक अदृश्य कवच बनता है। वह कवच उसे माहौल में छाए संक्रमणों से बचाता है। हारवर्ड विश्वविद्यालय में कार्डियो फेकल्टी में शोध निर्देशक डॉ. हर्बर्ट वेनसन का कहना है कि नियमपूर्वक बीस मिनट प्रतिदिन ध्यान किया जाए तो शरीर में ऐसे बदलाव आने लगते हैं कि वह रोग और तनाव के कई आक्रमणों काया मुकाबला करने लगता है। इसके लिए अलग से चिकित्सकीय सावधानी नहीं बरतनी पड़ती। अपनी फेकल्टी में शोध कार्य के दौरान वे हृदय तन्त्र की कार्य विधि और संवेगों के पारस्परिक सम्बन्धों का अध्ययन करते हुए वे ध्यान की ओर आकर्षित हुए। उन्होंने अपने सहयोगी डॉ. वैलेस और उनकी टीम के साथ 1862 व्यक्तियों का परीक्षण किया जो नियमित ध्यान करते थे। अध्ययन के निष्कर्षों को उन्होंने -रिस्पांस: मेडिसिन एंड टेंशन- पुस्तक  में पेश किया है। उन्होंने लिखा है कि ध्यान के कारण व्यक्ति की त्वचा में अवरोध क्षमता की वृद्धि भी होती है। ध्यान में तीन मिनट के  भीतर ही ऑक्सीजन की खपत दर में सोलह प्रतिशत की कमी आ जाती है, जबकि  पांच घण्टे की नींद में केवल आठ प्रतिशत की ही कमी आती है। इसी से मिलता जुलता एक  प्रयोग लंदन के  माडस्लो अस्पताल तथा इंस्टीट्यूट ऑफ साइकिएट्री के  डॉ. पीटर फेन्विक ने भी किया। उन्होंने अपनी पुस्तक मेडिटेशन एण्ड साइंस में लिखा है कि ऐसे  कुछ व्यक्तियों के मस्तिष्क की विद्युत क्रिया की जांच की जो कम से कम एक वर्ष से ध्यान क नियमित अभ्यास कर रहे थे। मस्तिष्क तरंगों  की रिकार्डिंग में ध्यान के  समय स्पष्ट परिवर्तन नोट किए गए। इन तरंगों से जो ताजगी मिलती है, उससे शरीर और मन बाहरी प्रतिकूलताओं को सहने लायक पर्याप्त सामर्थ जुटा लेता है।
शरशैया पर लेटे बाणों से बिंधे भीष्म के प्राण धीरे-धीरे निकल रहे थे। शरीर के जिस हिस्से से उनके प्राण निकलते, वहां के बाण अपने-आप शरीर छोड़ देते। उन्होंने अर्जुन से कहा, वत्स, थोड़ा पानी पिलाओ। अर्जुन ने तत्काल धरती में तीर मारा और वहां से निकली जलधारा सीधे पितामह के मुंह में गिरी। पढ़ें, मकर संक्रांत‌ि की कुंडली पर है शन‌ि मंगल की अशुभ दृष्ट‌ि, हो सकती हैं यह बड़ी घटनाएं प्यास बुझने पर वह बोले, जीवन तो नदी के समान है। इसकी धारा मोड़ने के लिए कितना ही संघर्ष करें, धारा अपने रास्ते ही जाएगी। इसलिए जीवन से लड़ें नहीं, उसके साथ सामंजस्य बिठाएं। इसे समझाते हुए उन्होंने एक कथा सुनाई। कबूतर को अपना आहार बनाने के लिए बाज ने उसका पीछा किया। कबूतर राजा शिबि की शरण में पहुंचा। पीछे-पीछे बाज भी आ गया। उसने कहा, महाराज! यह मेरा भक्ष्य है। इसकी रक्षा न करें। पढ़े, राहु और केतु का राश‌ि पर‌िवर्तन 6 राश‌ियों के ल‌िए शुभ तो 6 के ल‌िए अशुभ शिबि ने कहा, मैंने इस पक्षी को अभय दिया है। तुम्हें भूख मिटाने के लिए मांस चाहिए, सो मैं इस कबूतर के वजन के बराबर मांस अपने शरीर से काटकर देता हूं। उन्होंने एक तराजू मंगाई और उसके एक पलड़े में कबूतर को रखा, दूसरे में अपने शरीर से मांस काटकर डालने लगे। काफी मांस काट दिया, किंतु दूसरा पलड़ा जरा भी नहीं हिला। आखिर बाज ने कहा, राजन, आप कितना मांस दे पाएंगे? आपके बाद तो कबूतर को अपनी चिंता स्वयं ही करनी पड़ेगी। जब तक एक प्राणी नहीं मरेगा, संसार में दूसरा प्राणी नहीं आएगा। यह सुनकर राजा को लगा कि कहीं कबूतर को बचाकर मैं गलती तो नहीं कर रहा! शिबि की अंतरात्मा ने कहा, संसार का यही नियम है। जीवित प्राणी यही सोच सकते हैं, पर मनुष्य जीवन के नियम से आगे जीवन का अर्थ भी खोज सकता है। मनुष्य जीवन को अपनी गति से चलने देकर संवेदना भी जता सकता है।
गुरुदेव ने श्रीरामानुजाचार्य को अष्टाक्षर नारायण मंत्र देकर समझाया, वत्स, यह परम पावन मंत्र एक बार भी जिसके कान में पड़ जाता है, वह समस्त पापों से छूट जाता है। मृत्यु होने पर वह सीधे भगवान नारायण के दिव्य धाम वैकुंठ में जाता है। फिर वह जन्म-मृत्यु के बंधन में नहीं पड़ता। लेकिन यह अत्यंत गोपनीय मंत्र है। इसे किसी ऐसे व्यक्ति को नहीं सुनाना,जो इसका पात्र नहीं है। श्रीरामानुजाचार्य के मन में उसी समय द्वंद्व शुरू हो गया क‌ि जब इस मंत्र को एक बार सुनने से ही घोर पापी भी पापमुक्त होकर वैकुंठ में जाने का अधिकारी हो सकता है, तब संसार के ये प्राणी मृत्युपाश में क्यों पड़े रहें? क्यों न उन्हें यह पावन मंत्र सुनाया जाए? लेकिन गुरु ने तो ऐसी आज्ञा नहीं दी है। गुरु की आज्ञा का उल्लंघन भी तो महापाप है। उनके हृदय में संघर्ष चलता रहा। ऐसे में उन्हें भला नींद कैसे आती? आधी रात हो गई थी। सब सो गए थे। किंतु रामानुज जाग रहे थे। अचानक वह उठे और कुटिया के छप्पर पर चढ़कर पूरी शक्ति से चिल्लाए, 'नमो नारायणाय! नमो नारायणाय!' आसपास के सभी लोग चौंककर जाग उठे। गुरुदेव ने रामानुज को छप्पर से नीचे आने को कहा। रामानुज के नीचे उतरने पर वह बोले, तू यह क्या कर रहा है? रामानुज ने उत्तर दिया, गुरुदेव, आपकी आज्ञा भंग करने का महापाप कर मैं नर्क में जाऊंगा, इसका मुझे कोई दुख नहीं है। लेकिन नारायण मंत्र सुनने से ये सभी प्राणी भगवान के परम धाम तो पहुंच जाएंगे। मुझे इसी का संतोष है। गुरुदेव के नेत्र भर आए। रामानुज को हृदय से लगाते हुए उन्होंने कहा, तू ही मेरा सच्चा शिष्य है। प्राणियों के उद्धार की जिसे इतनी चिंता हो, वही प्राणियों का उद्धारक बनेगा।
आज नरक चतुर्दशी। मान्यता है कि भगवान राम के भक्त महावीर हनुमान जी का जन्म आज के ही दिन हुआ था। हनुमान जी को रूद्र के आठ अवतारों में से एक माना जाता है। भगवान राम त्रेतायुग में धर्म की स्थापना करके पृथ्वी से अपने लोक बैकुण्ठ चले गये। लेकिन भगवान राम ने धर्म की रक्षा के लिए प्रलय काल तक हनुमान को पृथ्वी पर रहने का आग्रह किया। इसके लिए राम ने हनुमान ही को अमरता का वरदान दिया। इस वरदान के कारण हनुमान जी आज भी जीवित हैं और भगवान के भक्तों और धर्म की रक्षा में लगे हुए हैं। हनुमान जी के जीवित होने के प्रमाण समय-समय पर प्राप्त होते रहें जो इस बात को प्रमाणित करता है कि हनुमान जी आज भी जीवित हैं। 16वी सदी के महान संत कवि तुलसीदास जी को हनुमान की कृपा से राम जी के दर्शन प्राप्त हुए। कथा है कि हनुमान जी ने तुलसीदास जी से कहा था कि राम और लक्ष्मण चित्रकूट नियमित आते रहते हैं। मैं वृक्ष पर तोता बनकर बैठा रहूंगा जब राम और लक्ष्मण आएंगे मैं आपको संकेत दे दूंगा। हनुमान जी की आज्ञा के अनुसार तुलसीदास जी चित्रकूट घाट पर बैठ गये और सभी आने जाने वालों को चंदन लगाने लगे। राम और लक्ष्मण जब आये तो हनुमान जी गाने लगे 'चित्रकूट के घाट पै, भई संतन के भीर। तुलसीदास चंदन घिसै, तिलक देत रघुबीर।।' हनुमान के यह वचन सुनते ही तुलसीदास प्रभु राम और लक्ष्मण को निहारने लगे।' इस प्रकार तुलसीदा को राम जी के दर्शन हुए। तुलसीदास की बढ़ती हुई कीर्ति से प्रभावित होकर अकबर ने एक बार तुलसीदास जी को अपने दरबार में बुलाया। तुलसीदास जी को अकबर ने कोई चमत्कार दिखाने के लिए कहा, जिसे तुलसीदास जी ने अस्वीकार कर दिया। क्रोधित होकर अकबर ने तुलसीदास को जेल में डाल दिया। जेल में तुलसीदास जी ने हनुमान की अराधना शुरू कर दी। इतने में चमत्कार यह हुआ कि बंदरों ने अकबर के महल पर आक्रमण कर दिया। बंदरों के उत्पात से अकबर भयभीत हो गया। अकबर को समझ में आ गया कि तुलसीदास जी को जेल में डालने के कारण हनुमान जी नाराज हो गये हैं। बंदरों के उत्पात का कारण यही है। अकबर ने संत तुलसीदास जी से क्षमा मांगी और उन्हें जेल से मुक्त कर दिया। तुलसीदास जी से पहले हनुमान जी की मुलाकात त्रेतायुग में महाभारत युद्घ से पहले पाण्डु पुत्र भीम से हुई थी। भीम की विनती पर युद्घ के समय हनुमान जी ने पाण्डवों की सहायता करने का आश्वासन दिया था। माना जाता है कि महाभारत युद्घ के समय अर्जुन के रथ का ध्वज थाम कर महावीर हनुमान बैठे थे। इसी कारण तीखे वाणों से भी अर्जुन का रथ पीछे नहीं होता था और संपूर्ण युद्घ के दौरान अर्जुन के रथ का ध्वज लहराता रहा।
निराहार रह कर भी लंबे समय तक जीवित और जवान रहा जा सकता है। इच्छा करें तो पूरी उम्र जीवित रह सकते हैं। योग और अध्यात्म शास्त्र में तो इस तरह के अनेक दावे और प्रमाण या उदाहरण दिए गए हैं। अब जीव विज्ञान भी इस दावे की पुष्टि करते हैं। इस तरह के उदाहरण पेश करते हुए कहा गया है कि शीतकाल में मेढ़क कुछ नहीं खाते, सांप सिर्फ हवा के सहारे ही रह जाते हैं, कछुए जमीन में गहराई पर अपने अंग छिपाए पड़े रहते हैं। रीछ बर्फीले तूफानों के दिनों में अपनी मांद में जा छुपता है और समय अनुकूल होने पर आहार की तलाश में बाहर आता है। इस तरह की जानकारी प्रस्तुत करते हुए वन्यजीवन का अध्ययन में निरत रहे फ्रांस के प्रो. श्मिट कोहेन ने 1600 से ज्यादा जीवों की खानपान की आदतों के ब्यौरे इकट्टे किए और कहा कि शीत की प्रधानता और विश्राम की बहुलता होने पर जीव कोषों का क्षय बन्द हो जाता है।
धरती पर मनुष्य को आए करीब पांच अरब साल हो गए हैं। लेकिन हमें पांच हजार साल से ज्यादा इसका इतिहास नहीं पता। इन पांच हजार साल में जितना विकास हुआ, पिछले पांच सौ वर्ष में हुआ विकास उसकी तुलना में ज्यादा है। और पिछले पचास साल में हुआ जितना विकास हुआ वह पांच सौ से भी ज्यादा है। सेंटर फार ब्रेन एंड कार्गिनिशन केलिफोर्नियां के निदेशक प्रोफेसर बीएस रामचंद्रन का कहना है कि पिछले बीस साल में उन वर्षों के हुए विकास से भी ज्यादा विकास हुआ। अब हम सिचुरेशन की अवस्था में पहुंच रहे हैं। उनके अनुसार वजह यह है यह सारा विकास स्नायु विज्ञान में हुई नई नई खोजों के कारण है। अब अगले पचास साल में कोई नया अविष्कार नहीं होगा। आविष्कार अर्थात मौलिक प्रयोग। अगर कोई खोज हुई भी तो वह आध्यात्मिक क्षेत्र में होगी। जनवरी 2015 शिकागो में हुए विश्वधर्म सम्मेलन में इकट्ठे हुए धुंरंधर धर्म और विज्ञान के क्षेत्र में काम कर रहे मनीषियों ने अपने अनुभवों और प्रयोगों को साझा किया। वे इस नतीजे पर पहुंचे कि जब तक हम अपने चलने फिरने और रोजमर्रा की जिंदगी में काम आने वाली चीजों की तरह ईश्वर से परिचित नहीं हो जाते तब तक कोई प्रयोग और आविष्कार मनुष्य का भला नहीं कर सकता।
भारतीय संस्कृति का प्रमुख पर्व गोपाष्टमी मंगलवार को गाय माता की सेवा कर मनाया गया। ममतामयी त्याग, बलिदान और आत्मीयता के जैसे गुणों के चलते गाय को विश्वमाता कहा जाता है। जंगल में जंगली जानवरों से सामना होने पर गाय खुद की जान जोखिम में डाल देती है और झुंड बनाकर अपने पालक और रक्षक को घेरकर उनकी जान बचाती है। ये बातें बात बालयोगी अरुण चैतन्यपुरी ने कहीं। वह कानपुर के गुजैनी स्थित रामलीला मैदान में जनजागृति मंच की ओर से गोपाष्टमी पर्व पर आयोजित कार्यक्रम में आए थे। उन्होंने गाय का महत्व बताते हुए पालकों से दूध प्राप्त करने के बाद गाय को  न छोड़ने की अपील की। कार्यक्रम में 51 गायों की रोचना, आरती और पूजन कर चारा दिया गया। इस मौके पर गाय की रक्षा का लोगों ने संकल्प लिया।  
डिकेंस नाम का एक धनी व्यक्ति अपने बेटे टोनी को एक बार गांव दिखाने ले गया। डिकेंस को अपना गांव छोड़े बहुत वर्ष हो गए थे। गांव से जब वह आया, तो फटेहाल था। कड़ी मेहनत कर उसने पैसा कमाया। ‌फिर उसने शादी की और घर बसाया, लेकिन परिवार को यह एहसास तक नहीं होने दिया कि वह सामान्य परिवार से है। डिकेंस के गांव जाने का मकसद यह भी था कि उसका बेटा टोनी जान सके कि गरीब लोग कैसे रहते हैं। उन्होंने शहर से कुछ दूर अपने फार्म हाउस में दो दिन बिताए। इस बीच गांव में वे अच्छी तरह घूमे और वहां के लोगों को देखा-समझा। जिस फार्म हाउस में वे दोनों ठहरे थे, वहां सामने ही एक गरीब परिवार रहता था। वापस लौटते समय डिकेंस ने अपने पुत्र से पूछा, बेटा, यात्रा कैसी रही? बहुत अच्छी, पापा, बेटे ने कहा। डिकेंस का अगला सवाल था, तो तुमने देखा कि गरीब लोग कैसे रहते हैं? बेटे ने जैसे ही हां कहा, तो डिकेंस ने तुरंत पूछा, तो तुमने यात्रा से क्या सीखा? बेटे ने जवाब दिया, मैंने पाया क‌ि हमारे पास तो एक ही कुत्ता है, जबकि उनके पास चार हैं। हमारा स्विमिंग पूल बहुत छोटा है, लेकिन वे बहुत बड़ी नहर में नहाते हैं। हमारे बगीचे में महंगे लालटेन लगे हैं, जबकि वे तारों भरे आकाश को देख सकते हैं। हमारे घर से दूर तक नहीं दिखता, लेकिन वे दूर-दूर की पहाड़ियां और घाटियां देख सकते हैं। हमारी देखभाल नौकर करते हैं, लेकिन वे गांववाले सभी का ख्याल रखते हैं। हम अपना खाना खरीदते हैं, लेकिन वे अपना खाना खुद उगाते हैं। हमारे घर की रक्षा के लिए चारदीवारी है, लेकिन उनके दोस्त उनकी रक्षा करते हैं।”
कहने को उसका नाम राम था, लेकिन व्यावहारिक जीवन में अत्यंत दरिद्र, मंदबुद्धि और इस कारण लोगों की नजरों में वह हमेशा हास्यास्पद ही रहता। सहपाठी उसका मजाक उड़ाते। उसकी ऊल-जलूल हरकतों का कोई अर्थ नहीं होता, उनसे जड़ता ही झलकती। उसकी मूर्खताओं को देखते हुए सहपाठी उसे बरधराज (बैलों का राजा) कहकर पुकारने लगे थे। वह अपने सहपाठियों की हरकतों से तंग आकर कहीं और चला गया। कोई गंतव्य तो था नहीं, बहुत देर तक इधर-उधर घूमता रहा। कुछ समझ नहीं आ रहा था कि क्या करे, जिससे उपहास न हो। सोचते-सोचते वह एक कुएं के पास जा बैठा। वहां कुछ महिलाएं पानी भर रही थीं। राम उन्हें देखने लगा। देखते-देखते उसका ध्यान जगत के पत्थर पर गया और फिर रस्सी पर भी। पानी खींचते हुए रस्सी की बार-बार की रगड़ से जगत पर लगे पत्थर पर निशान पड़ गया था। एक महिला ने उसे पहचानकर कटाक्ष किया, तू इस जगत का पत्थर ही हो जाता, तो बदल जाता। देख, यह पत्थर भी रस्सी की रगड़ से इतना घिस गया कि उस पर निशान पड़ गया है। बात मजाक में कही गई थी, लेकिन राम के मन को छू गई। वह सोचने लगा कि लगातार अभ्यास करूं, तो मैं बुद्धिमान क्यों नहीं बन सकता? उसने अभ्यास करने का निश्चय किया और पाठशाला लौट आया। उसके निरंतर अभ्यास का ही नतीजा था कि अपने विषय में उसने इतना ज्ञान हासिल कर लिया कि एक दिन व्याकरण का उद्भट विद्वान बना। उसकी गिनती संस्कृत के बड़े-बड़े विद्वानों में होने लगी। कुछ वर्ष बाद उसने लघुसिद्धांत कौमुदी नामक ग्रंथ की रचना की। उसकी विद्वत्ता देखकर लोग उसे अब बरधराज की जगह ‘वरदराज’ कहने लगे।
28 मार्च से चैत्र नवरात्र शुरू हो रहे हैं। नवरात्र में कलश स्थापना या घटस्थापना का बड़ा महत्व है। कोई भी पूजा तभी सफल होती है जब पूजा विधि-विधान से हो। इसके लिए पूजा विधि का ज्ञान होना आवश्यक है। इस कलश स्थापना विधि से आप पंडित के बिना भी स्वयं ही पूजा कर सकते हैं।
जेन गुरु रयोकान को उनकी बहन ने कोई जरूरी बात करने के लिए अपने घर आने का निमंत्रण दिया। वहां पहुंचने पर रयोकान की बहन ने उनसे कहा, अपने भांजे को समझाइए। वह कोई काम नहीं करता। अपने पिता के धन को वह मौज-मस्ती में उड़ा देगा। केवल आप ही उसे राह पर ला सकते हैं। रयोकान अपने भांजे से मिले। वह भी अपने मामा से मिलकर बहुत प्रसन्न था। मामा भांजे ने बचपन से जवानी तक काफी साल साथ गुजारे थे। यहां तक कि जेन मार्ग अपनाने से पहले तक भांजा रयोकान के साथ था। रयोकान जब बहन से मिलकर भांजे के पास आया, तो वह समझ गया था कि मामा उसके पास क्यों आए थे। उसे आशंका थी कि रयोकान उसकी आदतों के कारण उसे अच्छी डांट पिलाएंगे। उसे सुधरने और अपनी मां के साथ अच्छा और जिम्मेदार बनने के लिए कहेंगे। लेकिन रयोकान ने ऐसा कुछ भी नहीं कहा। अगली सुबह जब उनके वापस जाने का समय हो गया, तो वह अपने भांजे के पास गए और उससे बोले, क्या तुम मेरी जूतियों के तस्मे बांधने में मेरी मदद करोगे? मुझसे अब झुका नहीं जाता और मेरे हाथ कांपने लगे हैं। भांजे ने खुशी-खुशी रयोकान की जूतियों के तस्मे बांध दिए। शुक्रिया, रयोकान ने कहा, दिन-प्रतिदिन आदमी बूढ़ा और कमजोर होता जाता है। तुम्हें याद है, मैं कभी कितना बलशाली और कठोर हुआ करता था? हां, भांजे ने कुछ सोचते हुए कहा, मुझे याद है। आप तब उचक कर पेड़ की डाली से लटक जाते थे और दूसरे हाथ से फल तोड़कर वापस जमीन पर कूद आते थे। लेकिन अब आप बहुत बदल गए हैं। कहते हुए भांजे के भीतर कुछ सोए हुए भाव जाग रहे थे। उसे अनायास लगने लगा कि उसके रिश्तेदार, उसकी मां और उसके सभी शुभचिंतक लोग अब बुजुर्ग हो गए थे। उन सभी ने उसकी बहुत देखभाल की थी और अब उनकी देखभाल करने की जिम्मेदारी उसकी थी। उस दिन से उसने सारी बुरी आदतें छोड़ दीं और सबके साथ-साथ अपने भले के लिए काम करने लगा।
शाह अशरफ अली बहुत बड़े मुस्लिम संत थे। एक बार वह रेलगाड़ी से सहारनपुर से लखनऊ जा रहे थे। सहारनपुर स्टेशन पर पहंचकर उन्होंने अपने शिष्यों से कहा कि वह सामान को तुलवाकर ज्यादा वजनी होने पर उसका किराया अदा कर दें। वहीं पास में गाड़ी का गार्ड भी खड़ा था। वह बोला, सामान तुलवाने की कोई जरूरत नहीं है। मैं तो आपके साथ ही चल रहा हूं। पढ़ें,उंगली की लंबाई से पता कर सकते हैं कुल क‌ितने साल ज‌िएंगे वह गार्ड भी शाह अशरफ अली का अनुयायी था। शाह ने उससे पूछा, आप कहां तक जाएंगे? गार्ड बोला, मुझे तो बरेली तक ही जाना है, लेकिन आप सामान की चिंता न करें। शाह ने कहा, लेकिन मुझे तो बहुत आगे तक जाना है। मैं दूसरे गार्ड से कह दूंगा। वह लखनऊ तक आपके साथ चला जाएगा। कोई दिक्कत न होगी। शाह ने फिर गार्ड से पूछा, और उसके आगे? गार्ड बोला, आपको तो लखनऊ तक ही जाना है न। वह भी आपके साथ लखनऊ तक ही जाएगा। इसलिए आप निश्चिंत होकर सफर कीजिए। लेकिन शाह ने गंभीर होकर कहा, नहीं बरखुरदार, मेरा सफर बहुत लंबा है। गार्ड ने पूछा, तो क्या आप लखनऊ से भी आगे जाएंगे? शाह बोले, अभी तो सिर्फ लखनऊ तक ही जा रहा हूं, लेकिन जिंदगी का सफर तो बहुत लंबा है। वह तो खुदा के पास जाने पर ही खत्म होगा। खुदा के सामने ज्यादा सामान का किराया नहीं देने के गुनाह से आखिर मुझे कौन बचाएगा? यह सुनकर गार्ड शर्मिंदा हो गया और उनकी ईमानदारी से प्रभावित हुआ। शाह अशरफ अली शिष्यों से ज्यादा वजनी सामान का किराया अदा करवाने के बाद ही रेलगाड़ी में बैठे।
स्वामी रामकृष्ण परमहंस किसी गांव में भजन के लिए जा रहे थे। वह गांव दूर था, इसलिए बैलगाड़ी में बैठकर जा रहे थे। अच्छा तो यह होता कि तांगे या बग्घी से जाते, लेकिन यजमान कंजूस था, या हो सकता है कि अपने हिसाब से मितव्ययी भी रहा हो, इसलिए उन्हें बैलगाड़ी का सहारा लेना पड़ा। खैर, तब परमहंस की ख्याति ज्यादा नहीं फैली थी। लोग उन्हें काली मंदिर के पुजारी या ज्यादा से ज्यादा एक मामूली संत ही समझते थे। गाड़ीवान भी उन्हें ज्यादा नहीं जानता था। इसलिए वह रामकृष्ण परमहंस से हंसी-मजाक करता जा रहा था। परमहंस के मन में एक प्रेरणा उठी और वह श्रीकृष्ण चरित सुनाने लगे। जहां जाना था, वह जगह काफी दूर थी, इसलिए गाड़ीवन का मन भी कथा में लगने लगा। उसे इतना रस आया कि कथा सुनने में ही रम गया। गाड़ीवान का ध्यान बैलों की ओर तब गया, जब वे धीमे चलने लगे थे। बैलों की गति देखकर गाड़ीवान को गुस्सा आ गया और उसने एक बैल की पीठ पर जोर-जोर से दो चार डंडे जमा दिए। जैसे ही गाड़ीवान ने बैल की पीठ पर डंडे मारे, गाड़ी मे बैठे हुए रामकृष्ण परमहंस अपनी जगह से अचानक नीचे गिर पड़े और कराहने लगे। परमहंस की अचानक हुई इस हालत को देखकर गाड़ीवान आश्चर्य और घबराहट से भर गया। उसने गाड़ी रोकी और दौड़कर रामकृष्ण के पास पहुंचा। उन्हें गौर से देखा, तो आंखें फटी की फटी रह गईं। बैल को मारे गए डंडों की चोट के निशान परमहंस की पीठ पर भी बन गए हैं। गाड़ीवान का ध्यान गया कि परमहंस एकटक उस बैल को ही देखे जा रहे थे। सभी को अपना ही रूप मानने की बातें, तो गाड़ीवान ने कई बार सुनी थी, लेकिन उसका जीता-जागता प्रमाण पहली बार दिखाई दिया था।
शेख उस्मान ख्याति प्राप्त विद्वान थे। उन्होंने अपने उस्ताद निजामुद्दीन औलिया के सान्निध्य में आध्यात्मिक गुणों का विकास किया था। शेख उस्मान का धर्मग्रंथों पर अच्छा अधिकार था। मानव की सेवा ही उनके जीवन का प्रमुख अंग था। शेख उस्मान नहीं चाहते थे कि समाज से रोटी, कपड़ा मुफ्त प्राप्त किया जाए। इसलिए वह सुबह-शाम एक-एक घंटे के लिए सड़क किनारे अपनी छोटी-सी दुकान लगाकर बैठ जाते और शलगम, चुकंदर, आलू आदि की सब्जी बेचते। जो कुछ पैसा मिलता, उसमें उनके परिवार का पालन-पोषण हो जाता। यदि कोई व्यक्ति उन्हें खोटा सिक्का दे जाता, तो भी वह उसे जान-बूझकर रख लेते और बदले में सब्जी दे देते। वह अच्छी तरह जानते थे कि यदि किसी के पास एक भी खोटा सिक्का आ जाता है, तो उसे वह किसी दूसरे को दे देना चाहता है। इस तरह एक व्यक्ति दूसरे को और दूसरा तीसरे को देकर आगे बढ़ जाता है। शेख उस्मान के पास पहुंच कर खोटा सिक्का आगे न बढ़ता। वह उसे अपने पास रख लेते। इससे लोगों में यह धारणा बन गई थी कि शेख को खोटे-खरे सिक्के की परख नहीं है। परिणामस्वरूप अनेक व्यक्ति खोटा सिक्का लेकर आते और बदले में अच्छा सिक्का ले जाते या छुट्टे कराकर उसके पैसे ले जाते। शेख का जीवन समाप्त होने को आया। आखिरी दिन खुदा को याद करते हुए वह बोले-परवरदिगार! तुझसे मेरी स्थिति छिपी नहीं है। लोग मेरे पास खोटे सिक्के लेकर आते थे, मैं बदले में उन्हें सब्जी देता था। किसी का खोटा सिक्का मैंने वापस नहीं किया। तेरे इस नाचीज बंदे से भी कितने ही खरे बंदे होंगे। उनमें मुझ जैसा एक खोटा बंदा भी कहीं पड़ा रहेगा। मेरे मालिक, मुझ पर रहम करना।
अफ्रीका में एक किसान रहता था, जियो फ्रांसिस। वह सुखी था, क्योंक‌ि वह संतुष्ट था। एक दिन उसके पास कोई विद्वान आया। उसने फ्रांसिस को हीरों के बारे में बताया और यह भी कहा कि हीरे बहुत दुर्लभ और अनमोल होते हैं। यदि तुम्हारे पास अंगूठे के जितना बड़ा हीरा हो, तो तुम पूरा शहर खरीद सकते हो और अगर मुट्ठी जितना बड़ा हीरा हो, तो कहना क्या, पूरा देश ही खरीद सकते हो! विद्वान यह कहकर चला गया। पर उस रात फ्रांसिस को नींद नहीं आई।
स्वामी विवेकानंद को तब ज्यादा लोग नहीं जानते थे। जो जानते थे, वे भी ठाकुर के शिष्य होने के नाते। उन्होंने रास्ते में देखा कि एक मंदिर बन रहा है। सामने से गुजरते हुए मन में न जाने क्या व‌िचार आया कि उन्होंने बन रहे मंदिर के सीमा क्षेत्र में प्रवेश किया। मजदूर, राज, कारीगर, मिस्त्री और बढ़ई वहां काम कर रहे थे। एक ओर बैठे काम कर रहे मजदूर के पास जाकर विवेकानंद ने पूछा, भाई क्या कर रहे हो? देखते नहीं, पत्थर तोड़ रहा हूं! मजदूर ने कहा। स्वामीजी ने विनम्रता से ही पूछा था, परंतु उत्तर जिस तल्खी से आया था, उससे लगा कि काम करने वाला तेज मिजाज है। वह किसी बात को लेकर दुखी है। स्वामी जी कुछ और आगे बढ़े। दूसरे मजदूर के पास जाकर भी उन्होंने वही प्रश्न किया। मजदूर ने जो उत्तर दिया, वह पहले जैसा तो नहीं था, पर यह जरूर लगता था कि उसे काम करने में कोई आनंद नहीं आ रहा है। उसने कहा था, भैया! पेट के लिए काम कर रहा हूं। उसकी वाणी में विवशता की बोझिलता और अनुत्साह का फीकापन था। इन दोनों मजदूरों से हुई बातचीत को बाद में किसी प्रसंग पर चर्चा करते हुए उन्होंने कहा था, पहले और दूसरे मजदूर के उत्तर में मुझे एक विशेष अंतर दिखाई दिया। एक जहां जबर्दस्ती लादी गई मजदूरी की तरह काम कर रहा था, तो दूसरा विवशता के कारण पत्थर तोड़ रहा था। परंतु पहले मजदूर की अपेक्षा दूसरा मजदूर कम दुखी, कम निराश और कम उद्विग्न दिखाई दे रहा था। स्वामीजी एक और मजदूर के पास गए। वह बड़े उत्साह, शक्ति और सुघड़ता से पत्थर तोड़ रहा था। स्वामीजी ने उससे भी पूछा, भाई, यहां क्या हो रहा है और तुम क्या कर रहे हो? मजदूर ने बिना हाथ रोके स्वामीजी की ओर देखा। उसकी आंखों में आह्लाद की एक चमक और आनंद की दीप्ति नाच रही थी। उसी भाव को व्यक्त करते हुए उसने धैर्यपूर्वक उत्तर दिया, यहां भगवान का मंदिर बन रहा है और मैं मंदिर के लिए ही काम कर रहा हूं।
मंजुश्री एक बार बुद्ध के शिष्यों के पास गए और उनसे मिले। बुद्ध के शिष्य उनके आने तक रुके, लेकिन ज्यादा देर तक रुक नहीं सके। शिष्यों के ध्यान का समय हो गया था, इसलिए वे जल्दी ही तितर-बितर हो गए। मंजुश्री ने भी इस व्यवहार को सहज भाव से लिया। प्रसंगवश जान लेना जरूरी है कि मंजुश्री बौद्ध धर्म में बुद्धिमत्ता के सर्वोच्च प्रतीक माने जाते हैं। उन्हें बुद्ध का अवतार भी माना जाता है। ध्यान में बैठे होने तक मंजुश्री भी समाधिस्थ से बैठे रहे। अंतेवासी साधकों ने धीरे-धीरे प्रत्यक्ष जगत से संपर्क किया। हालात यह बने कि विहार में सक्यमुनी और ध्यान में डूबी एक लड़की को छोड़कर कोई नहीं बचा, जो ध्यान से बाहर न आया हो। उस लड़की को, जिसका नाम वासंती था, इलाके में सर्वोच्च सम्मान मिल चुका था। ध्यान में ओत-प्रोत वासंती को देखकर कौतूहल में आकर मंजुश्री ने सक्यमुनि से सवाल किया क‌ि आखिर यह लड़की ध्यान के सागर में इतने गहरे तक कैसे उतर जाती है! इतनी गहराई तक तो वह स्वयं भी नहीं उतर सके हैं। सक्यमुनि ने जवाब दिया, उसको ध्यान से बाहर निकालकर खुद ही पूछ लो। इन शब्दों को ध्यान में रखते हुए मंजुश्री ने पहले आदर से लड़की की तीन बार परिक्रमा की। परिक्रमा लगाकर मंजुश्री ने चुटकी बजाकर उसे ध्यान से बाहर लाने की कोशिश की। वासंती स्थिर ही बैठी रही। मंजुश्री ने तब अपनी सारी संचित की हुई जादुई शक्तियों का आवाहन किया और वासंती को परलोक तक भी भेज दिया, पर कोई असर नहीं हुआ। दूसरे लोकों की यात्रा से लौट आने के बाद भी वासंती ध्यान की गहराई में अविचल बैठी रही। अचानक एक अशिक्षित इंसान मोम्यो ने धरती के नीचे से एकाएक उत्पन्न होकर लड़की के ध्यान को भंग करने की कोशिश की। उसके चुटकी बजाते ही लड़की एक बार के लिए ध्यान से बाहर आ गई। मंजुश्री मौन देखते रहे। सक्यमुनि से फिर उन्होंने पूछा, यह कैसे हुआ? मुनि ने कहा, मोम्यो भी कुछ क्षण पहले इसी तरह ध्यान से उठा है। डूबे हुए व्यक्ति को वही जगा सकता है, जो खुद भी डूब चुका हो।
राजा अश्वघोष के मन में अचानक एक दिन वैराग्य की इच्छा जाग गई। घर-परिवार छोड़कर वह यहां-वहां ईश्वर और शांति की खोज में लगातार भटकने लगे। कई दिनों के भूखे-प्यासे अश्वघोष एक दिन भटकते हुए एक किसान के खेत पर पहुंचे। वह किसान प्रसन्न, स्वस्थ और संतुष्ट लग रहा था। अश्वघोष ने उससे पूछा, मित्र तुम्हारी इस प्रसन्नता का आखिर राज क्या है? देखने में तो तुम मुझे थोड़े गरीब या सामान्य किसान ही लगते हो। किसान ने मुस्कराते हुए कहा, राजन, मुझे सभी जगह ईश्वर मौजूद दिखाई देता है और उसकी उपस्थिति में परिश्रम करते हुए मुझे खुशी और संतुष्टि मिलती है। इस पर हैरान अश्वघोष ने उससे पूछा कि क्या उस ईश्वर के दर्शन और अनुभव तुम मुझे करा सकते हो? किसान ने तुरंत जवाब दिया, क्यों नहीं? सबसे पहले आप कुछ खा-पी लें, क्योंकि आप तो कई दिनों के भूखे लग रहे हैं। अश्वघोष ने किसान का आतिथ्य स्वीकार कर लिया। किसान ने अपने घर से आई रोटियां दो भागों में बांटीं। दोनों ने नमक-मिर्च की चटनी से रोटियां खाईं। भोजन करने के बाद किसान ने राजा को खेत में हल चलाने के लिए कहा। थोड़ी देर में ही श्रम से थके हुए और कई दिनों बाद मिले भोजन से तृप्ति मिलने के कारण राजा अश्वघोष को नींद आने लगी। किसान ने आम के पेड़ के नीचे छाया में उन्हें सुला दिया। जब राजा अश्वघोष सोकर उठे, तो उस दिन उन्हें जैसी शांति और हल्केपन का एहसास हुआ, वह महल की तमाम सुख-सुविधाओं में भी उन्हें आज तक नहीं हुआ था। इस तरह राजा को अपने प्रश्न का जवाब खुद ही मिल गया था।
उगते सूर्य को अर्घ्य देने के साथ ही सोमवार को कानपुर की महिलाओं ने 36 घंटे का निर्जला व्रत खोला। अर्घ्य देने के बाद घर पहुंची महिलाओं ने बड़े बुजुर्गों का आशीर्वाद लिया और अदरक व गुड़़ खाकर व्रत का पारण किया। 
एक युवक संगीत में निपुणता प्राप्त करना चाहता था। वह अपने क्षेत्र के सबसे महान संगीताचार्य के पास पहुंचा और बोला,आप संगीत के महान आचार्य हैं और संगीत में निपुणता प्राप्त करने में मेरी गहरी रुचि है। इसलिए आपसे निवेदन है कि मुझे संगीत की शिक्षा प्रदान करने की कृपा करें। संगीताचार्य ने कहा कि जब मुझसे संगीत सीखने की तुम्हारी इतनी उत्कट इच्छा है, तो आ जाओ, सिखा दूंगा। अब युवक ने आचार्य से पूछा कि इस कार्य के बदले मुझे क्या सेवा करनी होगी। आचार्य ने कहा, कुछ खास नहीं मात्र सौ स्वर्ण मुद्राएं देनी होंगी। सौ स्वर्ण मुद्राएं तो बहुत ज्यादा हैं, और मुझे संगीत का थोड़ा बहुत ज्ञान भी है। पर ठीक है, मैं सौ स्वर्ण मुद्राएं आपकी सेवा में प्रस्तुत कर दूंगा, युवक ने कहा। इस पर संगीताचार्य ने कहा, यदि तुम्हें पहले से संगीत का थोड़ा-बहुत ज्ञान है, तब तो तुम्हें दो सौ स्वर्ण मुद्राएं देनी होंगी। युवक ने हैरानी से पूछा, आचार्य, यह बात तो गणितीय सिद्धांत के अनुकूल नहीं लगती और मेरी समझ से भी परे है। काम कम होने पर कीमत ज्यादा? आचार्य ने उत्तर दिया, काम कम कहां है? पहले तुमने जो सीखा है, उसे मिटाना, विस्मृत कराना होगा, तब फिर नए सिरे से सिखाना प्रारंभ करना पड़ेगा। वस्तुत: कुछ नया, उपयोगी और महत्वपूर्ण सीखने के लिए सबसे पहले मस्तिष्क को खाली करना, उसे निर्मल करना ज़रूरी है, अन्यथा नया ज्ञान उसमें समा नहीं पाएगा। सर्जनात्मकता के विकास और आत्मज्ञान के लिए तो यह अत्यंत अनिवार्य है, क्योंकि पहले से भरे हुए पात्र में कुछ भी और डालना असंभव है। शायद इसल‌िए ही भगवान भी मृत्यु के बाद पूर्वजन्म की यादों को म‌िटा देते हैं ताक‌ि हम कुछ नया सीख सकें।
नवरात्र के दूसरे दिन मां दुर्गा के दूसरे रूप देवी ब्रह्मचारिणी की पूजा होती हैं।  ब्रह्मचारिणी यानी तपस्या का आचरण करने वाली। इनकी कृपा से भक्त हर क्षेत्र में सफल होते हैं। माना जाता है कि देवी ब्रह्मचारिणी के भगवान शिव को अपने पति के रूप में पाने के लिए कई हजारों वर्ष कठोर तपस्या की थी।
एक बार पार्वती ने भगवान शिव से कहा, मैंने धरती पर देखा है कि जो व्यक्ति पहले से ही अपने प्रारब्ध से दुखी है, उसे और ज्यादा दुख मिलता हैं, और जो सुख में है, आप उसे दुख नहीं देते। भगवान ने तब तो इस सवाल का जवाब टाल दिया। कुछ समय बाद शिव-पार्वती मर्त्यलोक में प्राणियों का हालचाल जानने के लिए गए। दोनों ने मनुष्य का रूप धारण किया और पति-पत्नी के रूप में एक गांव के पास डेरा जमाया। शाम के समय पार्वती ने रसोई की तैयारी शुरू की। वे चूल्हा बनाने के लिए बाहर से ईंटें लेने गईं और गांव में कुछ जर्जर हो चुके मकानों से ईंटें लाकर चूल्हा तैयार किया। चूल्हा तैयार होते ही शिव खाली हाथ लौट आए।
कैकई श्रीराम के पास जाकर बोलीं, राम, मैंने पहले जो अपराध किया था, उसे क्षमा कर दो। तुम कृपालु हो, मैं तुम्हारी शरण में आई हूं। मेरा उद्धार करो। मुझे कोई मार्ग बताओ, जिससे मेरा अज्ञान नष्ट हो जाए। कैकई की बात सुनकर श्रीराम बोले, माता, आपने तो कोई अपराध किया ही नहीं। उस समय सरस्वती ने आपकी वाणी में बैठकर वह वर मंगवाया था। आप तो शुद्ध-बुद्ध हैं। आपको लेकर मेरे मन में किसी तरह का रोष नहीं है। फिर कुछ देर चुप रहकर बोले, लक्ष्मण आपको कहीं ले जाकर उपदेश दिला देंगे। उन्होंने कैकई को विदा करते हुए लक्ष्मण से कहा कि कल माता को नगर के बाहर सरयू तट पर वहां ले जाना, जहां भेड़ें रहती हैं। भेड़ के मुंह से थोड़ा उपदेश वाक्य सुनवा कर वापस ले आना। यह सुनकर लक्ष्मण को आश्चर्य हुआ। राम ऐसा क्यों कह रहे हैं। भला भेड़ क्या उपदेश देंगी? अगले दिन लक्ष्मण कैकई को लेकर वहीं पहुंचे और कहा, भ्राता राम ने आपको भेड़ों से उपदेश सुनने के लिए कहा है। कैकई को लगा कि राम ने उनका उपहास किया है। भला भेड़ क्या कहेगी? मन में तरह तरह के विचार आने लगे। तभी वहां भेड़ों का एक झुंड आकर मे-मे करने लगी। कैकई के मन में सवाल उठा कि भेड़ें मे-मे क्यों कर रही है। ऐसे मिमियाने में कोई गूढ भाव छिपा है। वरना राम मुझे यहां नहीं भेजते। उन्होंने आंखें बंद कर लीं। थोड़ी ही देर में उन्हें ध्वनि का रहस्य ज्ञात हुआ। वह लक्ष्मण से बोली, चलो वापस मुझे ज्ञान हो गया है। राजभवन पहुंचकर कैकई ने राम से कहा, तुम्हारी कृपा से मुझे भेड़ों के जरिये ज्ञान प्राप्त हो गया है। भेड़ जो मे-मे कर रही थी, यह एक तरह की लिप्सा है। मेरा परिवार, मेरे बच्चे, मेरी संपत्ति। यह मे ही अनर्थ का मूल है। भेड़ों ने मुझे ज्ञान दिया कि ममता त्याग दो। भेड़ें समझा रही थीं कि ममता त्याग दो। कल्याण चाहिए तो संसार में जो आसक्ति है, उसे छोड़ना चाहिए। जब मैं शब्द छूटता है, तभी अपने भीतर का परमात्मा जागता है।
‘दरसन दीन्ही अपार हे छठ मइया दरसन दीन्ही अपार’, ‘मरबो रे सुगवा धनुष से, सुग्गा गिरे मुरुझाए’, ‘मोर जिया जाएला महंगा मुंगेर’ जैसे तमाम गीतों के बीच कानपुर की महिलाओं ने रविवार शाम घाटों पर पहुंचकर अस्तागचलगामी सूर्य को अर्घ्य देकर पूजा की। छठ पर्व पर परिवार के लोगों ने भी प्रसाद चढ़ाकर सूर्य भगवान की आराधना की। 
काशी के राजा ब्रह्मादत्त के राज्य में धर्मपाल नामक एक ब्राह्मण रहता था। उसमें नाम के मुताबिक ही गुण थे। यहां तक कि उसके घर के नौकर-चाकर भी बड़े सदाचारी, दानी तथा उपवासपरायण थे। धर्मपाल के एक ही पुत्र था। जब वह व्यवस्‍क हो गया, तो पिता ने पर्याप्त धन देकर उसे तक्षशिला महाविद्यालय में पढ़ने के लिए भेज दिया। एक दिन वहां के आचार्य का एक युवा पुत्र मर गया। श्मशान से लौटकर सभी आपस में बात कर रहे थे-'देखो! कैसा युवा लड़का था। बेचारा चल बसा।' धर्मपाल का लड़का भी वहीं बैठा यह सुन रहा था। उसके मुंह से निकल पड़ा, 'पर भाई! हम लोगों के यहां तो कोई युवा नहीं मरता।' सभी लड़के उसकी खिल्ली उड़ाने लगे। बात आचार्य तक पहुंची, तो उन्हें भी यह सुनकर आश्चर्य हुआ। किसी को विद्यालय का कार्यभार सौंपकर आचार्य बकरे की कुछ हड्डियां साथ में लेकर काशी की ओर चल पड़े। किसी प्रकार वह धर्मपाल के गांव पहुंच गए। धर्मपाल ने आचार्य का बड़ा स्वागत-सत्कार किया। बातचीत शुरू हुई, तो आचार्य ने कहा, 'धर्मपाल, तुम्हारा पुत्र सहसा चल बसा। यह महान क्लेश की बात है।' इस पर धर्मपाल बड़े जोर से हंस पड़ा और बोला-'महाराज, कोई दूसरा मरा होगा। हमारे यहां तो सात पीढ़ियों से कोई भी युवा नहीं मरा।' अब आचार्य ने हड्डियां दिखाईं। धर्मपाल बोला, 'महाराज, ये हड्डियां तो बकरे-कुत्ते की होंगी। हमारे यहां तो ऐसा होता ही नहीं।' अंत में आचार्य ने उससे युवावस्‍था में किसी के न मरने का कारण पूछा। धर्मपाल ने कहा- 'महाराज, हम धर्म का आचरण करते हैं, पाप कर्मों से दूर रहते हैं, सत्संग करते हैं और दुर्जन से दूर रहते हैं। दान देते समय मीठे वचन बोलते हैं। श्रमण, ब्राह्मण, प्रवासी, याचक, दरिद्र-इन सभी को अन्न-जल से संतुष्ट रखते हैं। हमारे यहां के पुरुष पत्नीव्रत और स्त्रियां पतिव्रत का पालन करती हैं। इसी कारण धर्म हम धर्मचारियों की रक्षा करता है और हम लोग अल्पावस्‍था में कभी मौत के मुंह में नहीं जाते।'
बीहड़ की रानी के नाम से कुख्‍यात फूलन देवी से एक जमाने में लोग खौफ खाते थे। पुलिस ने इन्हें पकड़ने की काफी कोशिश की लेकिन हर बार नाकाम रही। 1983 में इंदिरा गांधी की सरकार ने जब फूलन देवी से समझौता किया कि उन्‍हें मृत्युदंड नहीं दिया जाएगा, तब फूलन ने अपने दस हजार समर्थकों के सामने आत्मसमर्पण कर दिया। इसके बाद फूलन 11 साल तक जेल में रही। 1994 में मुलायम सिंह यादव की सरकार ने इन्हें रिहा कर दिया। इसके बाद 1996 में फूलन ने भदोही से लोकसभा का चुनाव लड़ा और सांसद बनी। सांसद बनने के बाद फूलन को 44 अशोका रोड में सरकारी आवास मिला। इसी आवास में 2001 में फूलन की गोली मारकर हत्या कर दी गई। इस घटना के कुछ समय बाद तक फूलन का आवास खाली रहा। इसके बाद इस आवास में कैलाश मेघवाल रहने आए। कुछ दिन बाद 44 अशोका रोड से यह खबर आई कि इस आवास में फूलन की आत्मा भटकती है। उस समय कहा गया कि इस आवास में फूलन की आत्मा डाकू के रूप में घूमती है। हालांकि बाद में कैलाश मेघवाल ने इस बात को अफवाह बताते हुए फूलन की आत्मा भटकने की बात का खंडन किया।
एक नवयुवक और कुछ बुजुर्ग लकड़हारे जंगल में पेड़ काट रहे थे। युवक बहुत मेहनती था। वह बिना रुके लगातार काम कर रहा था। बाकी लकड़हारे कुछ देर काम करने के बाद थोड़ी देर सुस्ताते और बात करते थे। यह देखकर युवक को लगता था कि वे समय की बर्बादी कर रहे हैं। जैसे-जैसे दिन बीतता गया, युवक ने देखा कि बाकी लकड़हारे उसकी तुलना में अधिक पेड़ काट पा रहे थे, जबकि वे बीच-बीच में काम रोक भी देते थे। यह देखकर युवक ने और अधिक तेजी से काम करना शुरू कर दिया, लेकिन वह अब भी दूसरों की तुलना में कम ही लकड़ी काट पा रहा था। अगले दिन उम्रदराज लकड़हारों ने युवक को काम के बीच में अपने पास चाय पीने के लिए बुलाया। युवक ने उन्हें यह कहकर मना कर दिया कि इससे समय व्यर्थ होगा। एक बूढ़े लकड़हारे ने मुस्कराते हुए लड़के से कहा, “तुम लंबे समय से अपनी कुल्हाड़ी में धार किए बिना लकड़ी काटने की कोशिश कर रहे हो और तुम्हारी सारी मेहनत बेकार जा रही है। कुछ समय के बाद तुम्हारी सारी शक्ति चुक जाएगी और तुम्हें काम बंद करना पड़ेगा।” युवक को यह एहसास हुआ कि आराम करने के दौरान बाकी लकड़हारे चाय पीने और गपशप करने के साथ अपनी कुल्हाड़ियों को धार भी देते थे। वे वाकई अक्लमंद थे। उनकी कुल्हाड़ियां लकड़ी तो बेहतर काट पा रही थीं। बूढ़े लकड़हारे ने युवक को हिदायत देते हुए कहा, “हमें अपनी बुद्धि का इस्तेमाल कर अपना कौशल और क्षमता बढ़ाते रहना चाहिए। तभी हमें अपनी पसंद के दूसरे काम करने के लिए समय मिल पाएगा। पर्याप्त विश्राम के बिना कोई भी अपना काम कुशलतापूर्वक नहीं कर सकता। कुछ समय के लिए काम रोककर आराम करने से शक्ति का संचार होता है और अन्य किसी दृष्टिकोण से अपने कार्य का आकलन करके रणनीति बनाने का अवसर मिलता है।
राजा अनंगपाल के राज अवंती में महामारी फैली। और लोग मरने लगे। शासन ने बहुतेरे उपाय कराए, पर उसका कुछ असर न हुआ। लोग मरत रहे। दुखी राजा ईश्वर से प्रार्थना करने लगा। तभी अचानक आकाशवाणी हुई। आकाश के देवता ने कहा, तुम्हारी राजधानी के बीचोबीच एक सूखा कुआं है। लोगों से कहो क‌ि अमावस की रात राज्य के प्रत्येक घर से एक-एक लोटा दूध उस कुएं में डाला जाए। यह काम होते ही महामारी रुक जाएगी और लोगों का मरना बंद हो जाएगा। अनंगपाल ने तुरंत राज्य में घोषणा करा दी क‌ि अमावस की रात को हर घर से कुएं में एक-एक लोटा दूध डालना अनिवार्य है।
प्राणायाम से व्यक्ति अपने फेफड़ों के आयतन का अधिकतम भाग उपयोग में लाता है, जिसे ‘वायटल केपेसिटी’ कहते हैं। नियमित अभ्यास से फेफड़ों का रिजिड्यूअल वॉल्यूम घटता जाता है और वायटल केपेसिटी बढ़ती जाती है। इस तरह लगभग 25 प्रतिशत से 30 प्रतिशत तक फेफड़ों के आयतन का अधिकतम उपयोग होता है, जिससे अधिक ऑक्सीजन एवं प्राण वायु मिलने से अधिक जीवनी-शक्ति प्राप्त होती है। शारीरिक कार्यक्षमता में वृद्धि होती है। चिकित्सा विज्ञानी रोपार्ड ने अपने शोध निष्कर्ष में बताया है कि लयबद्ध सांस लेने से फेफड़ों की क्षमता बढ़ती है, साथ ही शरीर और मन भी बढ़ी हुई प्राण वायु से अधिकाधिक सक्रिय सबल और परिष्कृत बनते हैं। उपासना करते हुए प्राणायाम के चमत्कारी लाभ होते हैं।    चिकित्सा विज्ञानी जे.एफ. नन ने अपनी कृति ‘एप्लाइड रेस्पिरेटरी फिजियोलॉजी’ में कहा है कि प्राणायाम से फेफड़ों की क्षमता में असाधारण वृद्धि होती है। प्राणायाम से ऑक्सीजन उपयोग की मात्रा एवं अवशोषण प्रतिशत बहुत अधिक बढ़ाया जा सकता है, बल्कि प्राण वायु की अभिवृद्धि करके शारीरिक मानसिक क्षमता में कई गुनी अभिवृद्धि की जा सकती है।
शिवाजी अपने शिविर में बैठे माधव भामलेकर के आने की प्रतीक्षा कर रहे थे। वह सैन्य सलाहकार थे, उस क्षेत्र के अच्छे जानकार। अगले हमलों के बारे में रणनीति बनानी थी। इसी बीच हाथ में एक ग्रंथ लिए एक सैन्य अधिकारी वामनराव पहुंचे। उनके पीछे एक डोली उठाए दो सैनिक भी आए। डोली रखकर वे चले गए। उन लोगों के जाने के बाद शिवाजी की सेना के उस अधिकारी ने कुछ गर्व के भाव से कहा-‘महाराज! आज मुगल सेना को दूर तक खदेड़ दिया गया। बहलोल खां जान बचाकर भागा है। अब ताकत नहीं कि वह या कोई मुगल सेनानायक इधर आने की सोच भी सके। शिवाजी ने उसकी बातें सुनी, पर कहा कुछ नहीं। वह लगातर पालकी की ओर देखे जा रहे थे। वामनराव की बात पूरी हुई, तो उन्होंने पूछा-‘यह क्या है?’ उसने गर्व से बताया-इसमें बहलोल की बेगम है। यह सुंदरता के लिए प्रसिद्ध है। हम लोगों ने इसे महाराज को नजर करने के लिए रखा है। हमारी संस्कृति से खिलवाड़ करने वालों से जी भरकर इंतकाम लीजिए। शिवाजी ने सुना और चुपचाप उठे। वह पालकी के पास आए और डोली से पर्दा हटाकर बहलोल बेगम को बाहर आने के लिए कहा। बेगम डरती-सकुचाती डोली से बाहर आई। उसे निहारकर उन्होंने कहा, ‘सचमुच आप बहुत सुंदर हैं। अफसोस कि मैं आपका पुत्र नहीं हुआ, काश होता, तो मैं भी कुछ सुंदरता पा जाता।’ उन्होंने अपने एक अन्य अधिकारी को आदेश दिया कि बेगम साहिबा को पूरी सुरक्षा के साथ बहलोल खां को जाकर सौंप आइए। फिर शिवाजी ने वामनराव को फटकारा, आप मेरे साथ इतने दिन रहे, पर मुझे पहचान नहीं सके। हम वीर हैं, वीर की परिभाषा यह नहीं कि अबलाओं पर प्रहार करे, उनका अपहरण करे। किसी की संस्कृति नष्ट करना कायरता है। कहना न होगा कि नायक वामनराव को बेहद ग्लानि हुई।
बालक का नाम नरेंद्र था, जिसके पिता बचपन में ही चल बसे थे। समय बीता और नरेंद्र बड़ा होने लगा। लेकिन उसमें परिश्रम की रुचि बिल्कुल नहीं थी। मां किसी काम के लिए कहती, तो कहता- 'साधु महात्मा भी तो कोई काम नहीं करते। फिर मुझे काम की क्या जरूरत है?' एक दिन मां एक महात्मा के पास गई और अपनी परेशानी बताई। महात्मा ने अगली सुबह उन्हें बुलाया और ताकीद दी कि 'उससे कहना कि महात्मा जी जो कहते हैं, वह सच हो जाता है। मैं उसे मेहनत करने का एक मंत्र दूंगा।' रात को मां ने बेटे को महात्मा के बारे में बताया। यह भी कह दिया कि वह पैसे प्राप्त करने का मंत्र बताएंगे। नरेंद्र सुबह चार बजे ही उठकर तैयार हो गया और मां के साथ महात्मा के पास पहुंच गया। वहां पहुंचकर देखा कि महात्मा जी सुबह-सुबह कठोर व्यायाम कर रहे हैं। उसे आश्चर्य हुआ कि महात्मा जी क्यों महेनत कर रहे हैं। महात्मा जी बोले- 'बेटा तुम लोगों को तो मैं रात सपने में देख रहा था। पहले मैं अपना नहाना धोना समाप्त करके भगवान की पूजा कर लूं। फिर सपने के बारे में बताऊंगा। इतना तो तय है कि तुम्हारा कल्याण होने ही वाला है।लेकिन...!' इतना कहकर वह चुप हो गए। नरेंद्र हकलाता हुआ बोला- 'लेकिन क्या महाराज?' महाराज बोले- 'सपना पूरा करना है, तो कठिन मेहनत करनी होगी।' नरेंद्र ने झट से कहा- 'महाराज मैं सौगंध खाकर कहता हूं कि जब तक वह सपना पूरा नही कर लूंगा तब तक महेनत करुंगा। स्नान, ध्यान, पूजा आदि नित्य कर्म पूरा करके महात्मा उठे, तो देखा कि नरेंद्र उनका इंतजार कर रहा था। उन्होंने नरेंद्र को बुलाया और कहा, बेटे तुम्हारे खेतों में सालों से हल नहीं चला है। उन्हीं खेतों में कहीं एक बड़ा-सा घड़ा तुम्हारे पिता जी गाड़ गए हैं। एक महीने में नरेंद्र ने सारी जमीन खोद डाली। लेकिन वहां कोई घड़ा नहीं मिला। निराश होकर वह महाराज के पास पहुंचा। महात्मा जी बोले- 'बेटा, तुम्हारी मेहनत से पैदा हुई खेत की फसल ही तो हरा सोना है।' 
पुराने जमाने की बात है। किसी शहर के लोगों को तबाह करने की नीयत से किसी सिद्ध योगी ने वहां के कुएं में कोई जादुई रसायन डाल दिया। उस रसायन के कारण कुएं का पानी जहरीला हो गया। जिसने भी उस कुएं का पानी पिया, वह पागल हो गया। सारा शहर उसी कुएं से पानी लेता था। अगली सुबह उस कुएं का पानी पीने वाले सारे लोग अपने होशो-हवास खो बैठे। सभी पागलों की तरह व्यवहार करने लगे। एक राजमहल ही बचा था। महल में अलग कुआं था। राजमहल के लोग उसी कुंए का पानी पीते थे। जादूगर उस कुएं में अपना रसायन नहीं मिला पाया था। शहर के लोगों को पगलाया देखकर राजा ने कई फरमान जारी किए। राजपरिवार के सदस्यों और कर्मचारियों तथा उनके परिजनों ने सार्वजनिक कुएं का पानी नहीं पिया था, इसलिए वे स्वस्थ थे। वे देख रहे थे कि लोग पगलाए हुए हैं। लेकिन लोगों की निगाह में राजा और राजपरिवार के लोगों का संतुलन गड़बड़ाया हुआ था। राजा ने लोगों को सुध-बुध में लाने के कई उपाय किए, लेकिन उनका कोई प्रभाव नहीं पड़ा। चूंक‌ि सभी कामगारों और पुलिस वालों ने सार्वजनिक कुएं का पानी पिया था, ऐसे में, सबको यही लगा कि राजा बहक गया है और ऊलजलूल काम कर रहा है। वे महल तक गए और उन्होंने राजा से गद्दी छोड़ने के लिए कहा। काफी देर तक वे मांग करते रहे, फिर आंदोलन छेड़ दिया। राजा उन सबको समझाने-बुझाने के लिए महल से बाहर आने लगा। तब रानी ने कहा “क्यों न हम भी सामान्य कुंए का पानी पी लें! हम भी फिर उन्हीं जैसे हो जाएंगे।” राजा और रानी ने सार्वजनिक कुएं का पानी पी लिया और वे भी अपने नागरिकों की तरह पागलों जैसी हरकतें करने लगे। उन्हें अपने जैसी हरकतें करते देख नागरिकों ने तय किया कि राजा और राजपरिवार के लोग ठीक हो गए हैं, अब उसे हटाने का कोई औचित्य नहीं है। राजा को ही राजकाज चलाने दिया जाए।  
‘नमस्ते रुद्ररुपिण्यै नमस्ते मधु मर्दिनी/नम: कैटभहारिण्यै नमस्ते महिषार्दिनी/नमस्ते शुंभहंत्रयै च निशुंभासुरघातिनी/जाग्रतं हि महा देवि जपं सिद्धं कुरुष्व मे...।’ रौद्र रूप धारण कर मधु-कैटभ जैसे राक्षसों के दंभ को चूर करने और उनका नाश करने वाली महिषासुर मर्दिनी का ध्यान करने से सर्वसिद्धि प्राप्त हो जाती है।
ज्ञान प्राप्ति के लिए उत्सुक एक भक्त कई दिनों से आग्रह कर रहा था। कबीर रोज उसे टाल देते। आखिर एक दिन उन्होंने कहा- वत्स, पैर के नीचे की शिला को उठा। शिष्य ने तुरंत शिला उठाई। शिला के नीचे एक सुरंग थी। दोनों भीतर घुसे। भीतर एक दरवाजे पर लिखा था- अपने कान काटने वाला इस दरवाजे को खोल सकेगा। कबीर ने अपने दोनों कान काट डाले। वह दरवाजा खुला और कबीर अंदर गए। दरवाजा फिर बंद हो गया। भक्‍त ने खोलने का प्रयत्न किया, तो अंदर से कबीर की आवाज आई कि मैंने जैसा किया, वैसा करने पर ही द्वार खुलेगा। भक्त भी कान काटकर अंदर पहुंचा। दूसरे दरवाजे पर इसी प्रकार लिखा था। कबीर नाक काटकर अंदर घुस गए। भक्त ने भी उनका अनुसरण किया और अंदर दाखिल हुआ। तीसरे पर लिखा था- जिसे अंदर आना हो, वह पहले अपना सिर काटे। कबीर तो सिर उड़ाकर अंदर चले गए, पर भक्त बाहर ही रहा। नाक, कान, और सिर कट जाने के बाद ज्ञान का क्या उपयोग?   वह इसी विचार से डूबा हुआ था कि उसे नींद आ गई। जब नींद खुली, तो वहां दूर से कबीर आते दिखाई दिए। कबीर ने पूछा, क्या मेरी राह देख रहे हो? भक्त ने पूछा, मेरी तो कुछ समझ में नहीं आ रहा गुरुदेव। क्या मेरे नाक-कान अब सदा के लिए गए? कबीर ने कहा, इसमें क्या संदेह है? हमेशा के लिए ही गए। शिष्य घबराते हुए बोला, पर भगवन! आपके नाक, कान तो पहले की तरह हो गए हैं। मेरे भी पहले की तरह ही कर दीजिए न। कबीर ने कहा, यह कैसे हो सकता है? सिर काटा होता, तो सब अंग मेरी तरह पूर्ववत हो जाते। आधे-अधूरे काम कहीं सफल होते हैं क्या? इसल‌िए जो श‌िक्षा ग्रहण करो उसे पूरा करो अधे-अधूरे ज्ञान वाले व्यक्त‌ि असफल रह जाते हैं।
एक बंजारा बैलों पर मुल्तानी मिट्टी लादकर राजधानी की तरफ जा रहा था। रास्ते में कई जगह उसकी बहुत-सी मुल्तानी मिट्टी बिक गई। बैलों की पीठ पर लदे बोरे आधे से ज्यादा खाली हो गए। बोरे खाली होने से वे बैलों की पीठ पर टिक नहीं रहे थे। नौकरों ने पूछा कि क्या करें? बंजारा बोला, ‘बोरों के एक तरफ रेत भर लो। यह रेतीली जमीन है, यहां रेत बहुत है।’ नौकरों ने वैसा ही किया। तभी, दूसरी दिशा से एक व्यक्ति आ रहा था। उसने बैलों पर लदे बोरों में से एक तरफ रेत झरते देखी, तो बोला कि बोरों में एक तरफ रेत क्यों भरी है? नौकरों ने बताया संतुलन साधने के लिए। वे सज्जन बोले, 'अरे! यह क्या करते हो? बैलों को व्यर्थ ही बोझा लादकर मार रहे हो! मिट्टी के आधे-आधे दो बोरों को एक ही जगह बांध दो, तो कम-से-कम आधे बैल तो खुले चलेंगे।’ नौकरों को बात समझ आई, पर उन्होंने कहा कि आपकी बात तो ठीक है। लेकिन हम वही करेंगे, जो हमारा मालिक कहेगा। वह व्यक्ति मालिक (बंजारे) से मिला और यही बात कही। बंजारे ने उसका नाम और पता पूछा। यह भी कि कहां जा रहे हो? उस व्यक्ति ने बंजारे को बताया कि वह भवानीपुर गया था ओर बीमार हो गया। उसने बताया कि जो थोड़े रुपये उसने कमाए थे, वह भी खर्च हो गए। व्यापार में घाटा लग गया। पास में कुछ रहा नहीं, तो विचार किया कि घर चलना चाहिए। उसकी बात सुनकर बंजारा नौकरों से बोला कि इनकी सम्मति मत लो। इनकी बुद्धि तो अच्छी दीखती है, पर उसका नतीजा ठीक नहीं निकलता। बंजारा अपने बैलों को लेकर राजधानी पहुंचा। वहां उसने जमीन खरीदकर मिट्टी और रेत दोनों का अलग-अलग ढेर लगा दिया और नौकरों को बैलों को लेकर जंगल भेज दिया, जहां चारा-पानी था। मुल्तानी मिट्टी बिकनी शुरु हो गई। उधर दिल्ली का बादशाह बीमार हो गया। वैद्य ने सलाह दी कि राजस्थान के धोरे (रेत के टीले) पर रहने से रोग ठीक हो सकता है। ऐसा ही किया गया। बादशाह के आदमियों ने बंजारे से सारी रेत खरीद ली। बादशाह कुछ ही दिनों में ठीक हो गया। उसके साथियों ने बंजारे की तारीफ की कि उसकी समझ से ही उसे फायदा हुआ। बंजारे ने कहा कि मेरी सूझबूझ से नहीं, उस पर विश्वास से और उस पर अड़े रहने से लाभ हुआ है।
बिरजू थका-हारा अपनी झोपड़ी में लौटा। उसका उतरा हुआ मुख देखकर उसकी पत्नी ने पूछा आज भी आपको काम नही मिला? उसने कुछ नहीं कहा। झोंपड़ी में अंधियारा छाया था। बिरजू की पत्नी ने दीपक जलाते हुए कहा, जरा-सा तेल है, पता नहीं यह दीपक भी कितनी देर जलेगा? गरीब बिरजू के दुर्दिन चल रहे थे। एक फैक्टरी में काम करते उसने अपना एक हाथ खो दिया था। अपाहिज बिरजू को अब काम के लाले पड़ गए थे। पत्नी भी उसकी उपेक्षा करने लगी थी। तभी पत्नी ने उसे थाली परोसी। दो सूखी रोटियां थाली में रखी थीं। बिरजू को लगा कि बच्चों ने शायद खाना नहीं खाया है। उसने झिझकते हुए पत्नी से पूछा, बच्चों ने खाना खा लिया? पढ़ें,इन 32 च‌िन्हों में एक भी आपके हाथ में तो आप धनवान और भाग्यवान होंगे पत्नी ने कहा, हां, एक-एक रोटी उन्हें भी दी थी, पर छोटू दूध और सब्जी के लिए रोता रहा। रोते-रोते वह सो गया है। कल के खाने के लिए तो कुछ भी नहीं है। उसका मन हुआ कि इस अभाव भरी जिंदगी से अच्छा है कि वह सपरिवार मौत को गले लगा ले। उसके नेत्र भर आए। वह चुपचाप सूखी रोटियां निगलने लगा। तभी उसने देखा कि दीपक की लौ तेज जल रही है। वह उठा और दीपक में तेल देखने लगा। दीपक में तेल नाममात्र को था, पर दीपक तेज लौ में जल रहा था। उसने देखा कि दीपक की लौ तेज होती जा रही थी और अचानक दीपक जोरों से भभका और बुझ गया। झोपड़ी में अंधेरा छा गया। उसने सोचा कि जब छोटा-सा दीपक अपने अस्तित्व के लिए इतना तीव्र संघर्ष कर सकता है। तेल न होने पर भी वह अपनी जलने की गति तीव्र कर देता है और अंत तक संघर्षरत होता है, तो वह हार क्यों माने? अब वह संघर्ष करेगा। मरने की बात सोचना कायरता है। बिरजू के मन में आशा और आत्मविश्वास के सैकड़ों दीप जगमगा उठे। -शैलचंद्रा
दीनबंधु सी एफ एंड्रयूज के सामने वह युवक अनायास ही अपने बारे में बताने लगा। माता-पिता, भाई-बहन और परिवार के लोगों से बिछुड़ कर वह काफी समय जेल में रहा। छूटने के बात कुसंगति में पड़कर वह और बर्बाद हो गया। स्वास्थ्य ने भी उसका साथ छोड़ दिया। जीवन से ऊब होने लगी। अब वह आत्महत्या करने के बारे में सोच रहा  था। दीनबंधु ने सुनकर कहा, तुम्हें बुरी आदतों का नतीजा पता नहीं? युवक ने सिर हिलाकर 'हां' में जवाब दिया। दीनबंधु ने कहा, फिर तुमने यह गलती क्यों की? युवक कुछ नहीं बोला। दीनबंधु ने उसे समझाया। अपने साथ रखा, और महीनों तक उसका उपचार कराया। जब उसका स्वास्थ्य ठीक हो गया, तो उन्होंने कहा, अब तुम जा सकते हो, लेकिन फिर से किसी कुटेव में मत पड़ना। कहीं मेहनत-मजदूरी कर ईमानदारी की जिंदगी जीना। युवक उनकी नसीहत मानकर चल पड़ा। वर्षों बाद एक सुबह दीनबंधु के मकान के सामने एक कार रुकी। सीधे-साधे लिबास में एक प्रौढ़-से व्यक्ति ने उतर कर दरवाजा खटखटाया। कुछ क्षण बाद दीनबंधु बाहर आए। उस व्यक्ति ने भाव विभोर होकर कहा, आपने मुझे पहचाना? दीनबंधु असमंजस में पड़ गए। अपना परिचय सीधे न देते हुए उसने कहा, मैं वही हूं, जिसने आपसे अमुक महीनों तक सेवा करवाई थी। परिचय पाकर दीनबंधु ने मुस्कराते हुए कहा, अरे! तुम अंदर आओ। युवक ने अपनी कहानी सुनाई कि किस तरह अखबार बेचते हुए वह आज एक फैक्टरी का मालिक बन गया है। वह अपने साथ ढेर सारे उपहार और दीनबंधु के लिए एक प्रस्ताव लेकर आया था कि वह उसके साथ नए मकान में चलें, जिसे उसने हाल ही में खरीदा था। उसे न करते हुए दीनबंधु ने कहा, इस पैसे को गरीबों की सेवा में लगा देना। चलते-चलते दीनबंधु ने एक बात और कही, जीवन भर दूसरों की सेवा करना, पिछड़ों को उठाना। यही सच्ची कृतज्ञता होगी।
कन्फ्यूशियस अपने कुछ शिष्यों के साथ चीन की ताई नामक पहाड़ी से कहीं जा रहे थे। एक स्थान पर वह सहसा रुक गये। शिष्यों ने जिज्ञासु भाव से उनकी ओर देखा। कन्फ्यूशियस बोले, कहीं पर कोई रो रहा है। शिष्यों ने ध्यान से सुना और पाया कि वाकई रोने की आवाज आ रही है। जिधर से रोने की आवाज आ रही थी, कन्फ्यूशियस उधर ही चल दिए। शिष्य भी उनके पीछे-पीछे चलने लगे। कुछ दूर जाकर उन्होंने देखा कि एक स्त्री रो रही है। कन्फ्यूशियस ने सहानुभूतिपूर्वक उस महिला से रोने का कारण पूछा। स्त्री ने बताया कि इस स्थान पर उसके पुत्र को एक चीते ने मार डाला। पूछताछ में उसने बताया कि वह अकेली रहती है। कन्फ्यूशियस ने कहा, तुम अकेली क्यों रहती हो? तुम्हारे परिवार के अन्य लोग कहां हैं? स्त्री ने कातर होकर बताया, अब उसके परिवार में कोई नहीं बचा है। इसी पहाड़ी पर उसके ससुर और पति को भी चीते ने फाड़ डाला था।
प्रधानमंत्री नरेंद्र मोदी आज बनारस के मशहूर मंदिर और ज्योतिर्लिंग काशी विश्वनाथ में दर्शन के लिए जाएंगे। बनारस के इस मंदिर की हिंदू धर्म में अपनी खास विशेषता है। जानिए इस मंदिर से जुड़ी कुछ अहम बातें।
बोकुजु नाम का एक जेन साधु किसी गांव की गली से होकर गुजर रहा था। अचानक कोई उसके पास आया और उसने बोकुजु पर छड़ी से वार किया। साधु गिर पड़ा। उस आदमी की छड़ी भी उसके हाथ से छूट गई और वह भाग लिया। बोकुजु संभला, और गिरी हुई छड़ी उठाकर वह उस आदमी के पीछे पीछे कहते हुए भागा, रुको, अपनी छड़ी तो लेते जाओ! बोकुजु उस आदमी तक पहुंच गया और उसे छड़ी सौंप दी। इस बीच यह सब देखते हुए लोग रुके और वहां भीड़ लग गई। लोगों को हैरानी हुई कि उस आदमी ने तो साधु पर वार किया था। उससे साधु चोटिल भी हुआ। पर उसने बदले में कुछ कहने के उसके पीछे दौड़ लगा दी। किसी ने बोकुजु से पूछा कि इस आदमी ने तुम्हें जोर से मारा, लेकिन तुमने उसे कुछ नहीं कहा? बोकुजु ने कहा, हां, लेकिन वह एक अलग बात थी। उसने मुझे मारा, वह बात वहीं खत्म हो गई।यह ऐसा ही है, जैसे मैं किसी पेड़ के नीचे बैठा होऊं और उसकी एक डाली मुझ पर गिर जाए! तब मैं कर ही क्या सकता हूं? भीड़ ने कहा, पेड़ की शाखा तो बेजान शाखा है, लेकिन यह तो एक आदमी है! हम पेड़ को भला-बुरा नहीं कह सकते, उसे दंड नहीं दे सकते। क्योंकि वह पेड़ ही है, वह सोच-विचार नहीं सकता। यह आदमी पेड़ की तरह है। किसी पेड़ से कुछ नहीं कहा जा सकता, तो इस आदमी से क्यों कहूं? जो हो गया, वह हो गया। अब उसके बारे में सोचकर चिंता क्या करना? वह हो गया, बात खत्म। मुझे तो अपना कर्तव्य करना चाहिए। मुझे ही क्यों, हर किसी को अपना धर्म निभाना चाहिए। बोकुजु का मन एक संत का मन है। वह चुनाव नहीं करता, सवाल नहीं करता, जो कुछ भी होता है, उसे वह स्वीकार करता है। यह स्वीकार ही उसे मुक्त करता है।
कोई सैकड़ों साल पुरानी बात है। आस्ट्रेलिया में होबर्ट के समीप स्थित जंगल में भयंकर अग्निकांड हुआ। उसमें जलने वाले प्राणियों की संख्या का कोई अनुमान ही नहीं लगा पाया। आंधी भी 114 किलोमीटर प्रति घंटे की गति से चल रही थी। लोग भाग कर अपनी जान नहीं बचा पा रहे थे। आसपास के नगरों को आग लीलती जा रही थी। वहां की जेल के फाटक भी जलकर राख हो गए। यदि कैदी चाहते, तो आसानी से फरार हो सकते थे। पढ़ें, पत्नी में हों यह 5 गुण तो समझ ली‌ज‌िए पत‌ि हैं भाग्यशाली लेकिन एक कैदी ने कहा कि शासकीय भवन तो राष्ट्रीय संपत्ति है। इसलिए वे भागने के बजाय आग बुझाने में लग गए। निरंतर छत्तीस घंटों तक कैदी आग बुझाने में व्यस्त रहे। अपने प्राणों को संकट में डालकर भी सरकारी भवनों की सुरक्षा का कार्य उन्होंने किया। पढ़ें, बाजीराव मस्तानी के महल में भटकती आत्मा पुकारती है 'बचाओ' इस बीच कई दमकलें भी आ गईं। दो दिन की लगातार कोशिशों के बाद आग पर काबू पा लिया गया। आग पूरी तरह काबू में आई, तो सभी कैदी अपनी-अपनी कोठरियों में वापिस आ गए। जेलर ने उनकी उपस्थिति ली। सभी कैदी यथावत थे। जेलर को बड़ा आश्चर्य हुआ। वह कुछ कैदियों से पूछ बैठे, क्या आप लोग जेल से मुक्त नहीं होना चाहते? कैदियों ने अलग-अलग ढंग से बताया, लेकिन उनके कहने का आशय यही था कि जेल में भला कौन रहना चाहता है! जेलर ने कहा, आप सबके लिए जेल छोड़कर भागने का अच्छा अवसर था, फिर आप लोग क्यों नहीं भागे? कैदियों ने जवाब दिया, महोदय! बंधन में रहना तो कोई नहीं चाहता। हम तो कैदी हैं। हमें तो जेल में रहकर अपने अपराधों के पश्चाताप का अवसर दिया गया है। न्यायालय ने जितने समय की सजा दी, उससे पहले भागना, तो नियमों को तोड़ना है। हां, यदि सरकार हमारी सजा कम कर दे, तो हम लोग जा सकते हैं।
त्रिपुरा में लोगाड़ी नदी के किनारे कुछ कूकी नागा परिवार रहते थे। इन्हीं लोगों में एक गरीब लड़का भी रहता था। उसका नाम था मागुरा। वह बस्ती से दूर एक झोपड़ी में रहता था। जानवरों से उसे बहुत प्यार था। जंगली जानवर उसे कभी नुकसान नहीं पहचानते थे। एक दिन मागुरा जंगल में शिकार खेलने गया। शिकार की तलाश में वह दूर तक निकल गया। जब सांझ ढलने लगी, तो उसने जंगली फल खाकर पानी पिया और एक पेड़ के नीचे लेट गया। कुछ समय बाद उसी पेड़ पर बंदरों का एक झुंड आ पहुंचा। उन्होंने मागुरा के हथियार देखे, तो जान गए कि उसे शिकार नहीं मिला। दयालु बंदरों ने आपस में सलाह की, क्यों न हम इस व्यक्ति की मदद करें? वे मागुरा के पास गए। देखा वह गहरी नींद में था। बहुत देर तक वह नहीं जागा, तो बंदरों का दल विचार करने लगा। उनका नेता बोला, लगता है, बेचारा मर गया। देखो, हिल भी नहीं रहा है। दूसरे बंदर ने सलाह दी, इसे गांव में छोड़ आना चाहिए। लोग इसका क्रियाकर्म कर देंगे। उदास और भारी मन लिए बंदरों ने मागुरा और उसके थैलों को उठाया तथा चल दिए। सारे रास्ते मागुरा बेसुध सोता रहा।
मगध देश के चक्रपा गांव में सुकलनाथ नाम का एक आदमी आया। उसने गांव वालों से कहा कि वह बंदर खरीदने आया है, और दस पण (सिक्के) के हिसाब से बंदर खरीदेगा। गांव में बहुत से बंदर थे। कई लोग इस काम में तुरंत लग गए। सुकल ने दस पण के हिसाब से करीब दस हजार बंदर खरीद लिए। बंदरों की संख्या काफी घट गई और धीरे-धीरे गांव वालों ने बंदर पकड़ना बंद कर दिया। सुकल ने फिर घोषणा की कि अब वह बीस पण में एक बंदर खरीदेगा। गांव वाले फिर से बंदर पकड़ने लगे।             
नवरात्रि के तीसरे दिन मां दुर्गा के रूप देवी चंद्रघंटा की पूजा की जाती है। देवी चंद्रघंटा का स्वरूप परम शांतिदायक और कल्याणकारी माना गया है। मां चंद्रघंटा का वाहन सिंह माना गया है। मान्यता है कि मां के उपासक सिंह के समान पराक्रमी और निर्भय होते हैं।
वह पक्षी बहुत विचित्र था। उसका धड़ एक ही था, परंतु सिर दो थे। भारुंड़ नाम के उस पक्षी के दो सिर होने के कारण एकता  और तालमेल का अभाव था। दोनों एक दूसरे के विपरीत सोचते और काम करते थे। दो सिर होने के कारण भारुंड के दिमाग भी दो थे। नतीजतन टांगें एक कदम पूरब की ओर चलती तो अगला कदम पश्चिम की ओर। ऐसे मं भारूंड स्वयं को वहीं खड़ा पाता था। भारुंड का जीवन दो दिमागों के बीच रस्साकशी बनकर रह गया था। पढ़ें, वास्तुशास्‍त्र के अनुसार इन 10 कारणों से धन की बरकत नहीं होती एक दिन भारुंड भोजन की तलाश में नदी तट पर धूम रहा था कि एक सिर को नीचे गिरा एक फल नजर आया। उसने चोंच मारकर चखा तो जीभ चटकाने लगा। बोला 'वाह! ऐसा स्वादिष्ट फल तो मैंने आज तक कभी नहीं खाया।' 'जरा मैं भी तो चखकर देखूं।' कहकर दूसरे ने उस फल की ओर चोंच बढाई ही थी कि पहले सिर ने झटककर दूसरे सिर को दूर फेंका और बोला 'अपनी चोंच दूर ही रख। यह फल मुझे मिला है और इसे मैं ही खाऊंगा।' 'अरे! हम दोनों एक ही शरीर के भाग हैं। खाने-पीने की चीजें तो हमें बांटकर खानी चाहिए।' दूसरे सिर ने दलील दी। पहला सिर कहने लगा 'ठीक! हम एक शरीर के भाग हैं। पेट हमार एक ही है। मैं इस फल को खाऊंगा, तो वह पेट में ही तो जाएगा और पेट तेरा भी है।' दोनों में खूब बहस हुई। आखिरकार दूसरे सिर को संतोष करना पड़ा। इस घटना के बाद दूसरे सिर ने बदला लेने की ठान ली और मौके की तलाश में रहने लगा। कुछ दिन बाद फिर भारुंड भोजन की तलाश में घूम रहा था कि दूसरे सिर की नजर एक फल पर पड़ी। उसे जिस चीज की तलाश थी, उसे वह मिल गई थी। दूसरा सिर उस फल पर चोंच मारने ही जा रहा था कि पहले सिर ने चीखकर चेतावनी दी 'अरे, अरे! इस फल को मत खाना। यह विषैला हैं। इसे खाने पर मॄत्यु भी हो सकती है।' दूसरा सिर बोला, तू चुपचाप अपना काम देख। तुझे क्या लेना है कि मैं क्या खा रहा हूं? भूल गया उस दिन की बात?' पहले सिर ने समझाने कि कोशिश की, लेकिन कोई असर नहीं हुआ। दूसरे सिर ने सारा विषैला फल खा लिया और भारुंड तडप-तडपकर मर गया।
मनुष्य के दिखाई देने वाले स्थूल शरीर के बजाय उसके अंदर जो शरीर है उसकी महत्ता असंख्य गुनी है। अंदर जो शरीर वह प्राण। स्थूल शरीर की अपेक्षा यह शरीर कहीं अधिक सशक्त और आश्चर्यजनक काम कर सकने की क्षमता रखता है। कर्नल टाउन सेंड ने प्राणायाम के अभ्यास से प्राणमय शरीर के नियंत्रण में सफलता प्राप्त की थी। अमरीकी अणु-वैज्ञानिक जे.सी. ट्रस्ट की भांति उन्होंने भी प्राण सत्ता के अद्भुत प्रयोगों का प्रदर्शन किया था। एक बार सैकड़ों वैज्ञानिकों व साहित्यकारों से खचाखच भरे हाल में उन्होंने प्रदर्शन किया।
ईसा मसीह एक बार पहाड़ की ओर दौड़े जा रहे थे। कुछ इस तरह, जैसे कोई शेर उन पर हमला करने आ रहा हो। एक आदमी उनके पीछे दौड़ा और इसका कारण पूछने लगा। ईसा जल्दी में थे, इसलिए उन्होंने कोई जवाब नहीं दिया। कुछ दूर तक वह आदमी पीछे-पीछे दौड़ा और आखिर पुकारने लगा। उसने कहा, मालिक के वास्ते जरा तो ठहरिए। आपकी इस भाग-दौड़ से मुझे बड़ी चिंता हो रही है। आप इस तरह क्यों भागे जा रहे हैं? आपके पीछे न शेर है, दुश्मन। ईसा ने कहा, तुम सही कह रहे हो। परंतु मैं एक मूर्ख मनुष्य से भाग रहा हूं। उस व्यक्ति ने कहा, आप तो मसीहा हैं, जिनके चमत्कार से अंधे देखने लगते हैं और बहरों को सुनाई देने लगता है? वह बोले, हां। मैं ईश्वर का पुत्र हूं। उसने फिर कहा, क्या आपके पास ईश्वर की दी हुई ऐसी शक्ति नहीं है कि फूंक दें, तो मुर्दा भी जिंदा हो उठें? फिर आपको किस बात का डर है? ईसा ने कहा, तुमने सही समझा। जिसकी महान शक्ति के मुकाबले में आकाश भी तुच्छ हैं, जब उसके पवित्र नाम को मैंने बहरों और अंधों पर पढ़ा, तो वे अच्छे हो गए, पहाड़ों पर चढ़ा, तो उनके टुकड़े-टुकड़े हो गए, मृत शरीरों पर पढ़ा, तो वे जीवित हो गए। लेकिन मैंने बड़ी श्रद्धा से वही पवित्र नाम जब मूर्खों पर पढ़ा और लाखों बार पढ़ा, तो अफसोस कि कोई लाभ नहीं हुआ। उस आदमी ने आश्चर्य से पूछा कि हजरत, यह क्या बात है कि ईश्वर का नाम वहां काम करता है और यहां कोई असर नहीं करता? क्या कारण है कि उस सृष्टिकर्ता का पवित्र नाम दोनों पर समान असर नहीं करता? ईसा ने कहा, मूर्खता ईश्वर की ओर से दिया हुआ दंड है और अंधेपन की बीमारी दंड नहीं है। बीमारी से तो दया आती है, लेकिन मूर्खता वह रोग है, जिससे दिल में जलन होती है।
अमेरिका के एक शहर डेट्रायट में एडवर्ड नाम का एक लड़का रहता था। बचपन में उसके पिता की मृत्यु हो गई थी। परिवार पहले ही बहुत गरीब था, पिता के न रहने पर तो हालत और बिगड़ गई। एडवर्ड की मां एंजिला लगभग अनपढ़ थी। लोगों के घरों में सेवा-चाकरी कर वह अपना और एडवर्ड का गुजारा चलाते हुए उसे स्कूल भी भेज रही थी। बेटा शर्मीले स्वभाव का था और अक्सर चुपचाप बैठा रहता था। एक दिन स्कूल से लौटकर उसने मां के हाथ में एक पत्र पकड़ाया और कहा, शिक्षक ने तुम्हारे लिए भेजा है। देखो तो क्या लिखा है?
जापान में तब बौद्धधर्म का प्रसार हो ही रहा था। लोग तेजी से बुद्ध की शिक्षाओं का अनुकरण कर रहे थे। वहीं कामाकुरा शहर के पास सिसेत्सू नामक मठ था। उस मठ के गुरु एन्गाकू जिस जगह पढ़ाते थे, वह बहुत संकुचित थी। नए विद्यार्थियों की संख्या और बढ़ती जाती थी। इसलिए दिनोंदिन महसूस होता कि ज्यादा जगह की जरूरत है। तभी उमेजा सेबी नाम का एक धनी व्यापारी आया। बौद्ध गुरु एन्गाकू के प्रति उसके मन में बड़ी श्रद्धा थी।
एक दिन न्यूयॉर्क में बुकवाल्ड नामक लेखक अपने एक दोस्त के साथ टैक्सी से जा रहा था। जब वे उतरने लगे, तो बुकवाल्ड ने ड्राइवर से कहा, धन्यवाद, आपने बहुत अच्छी गाड़ी चलाई। टैक्सी ड्राइवर एक पल के लिए भौचक्का रह गया। फिर उसने पूछा, आप मेरा मजाक तो नहीं उड़ा रहे? बुकवाल्ड ने कहा, मैं सचमुच आपके टैक्सी चलाने से प्रभावित हूं, क्योंकि इतने भारी ट्रैफिक में आपने एक बार भी अपना दिमागी सतुंलन नहीं खोया। ड्राइवर धन्यवाद कहते हुए वहां से चला गया। पढ़ें,सुबह उठते ही नहीं करें यह 7 काम, पूरा द‌िन खराब हो जाता है चकित दोस्त ने उससे ड्राइवर को धन्वयाद देने की वजह पूछी। उसने जवाब दिया, मैं इस महानगर में प्रेम वापस लाने की कोशिश कर रहा हूं। यही एक चीज है, जो इस शहर को बचा सकती है। दोस्त ने पूछा कि तुम अकेले इस शहर को कैसे बचा सकते हो? बुकवाल्ड बोला, मैं अकेला नहीं हूं। देखो, मुझे लगता है कि मेरी बात सुनकर टैक्सी ड्राइवर खुश हुआ होगा। मान लो, आज उसे बीस सवारियां मिलती है, तो वह उन सवारियों से अच्छा व्यवहार करेगा। बदले में वे सवारियां भी दूसरों से अच्छा व्यवहार करेंगी। जो भी उनके संपर्क में आएगा, वे उनसे अच्छा व्यवहार करेंगे। अतः सद्भावना का यह सिलसिला कम से कम एक हजार लोगों तक पहुंचेगा। दोस्त ने कहा, क्या तुम इस भरोसे बैठे हो कि वह टैक्सी ड्राइवर तुम्हारी सद्भावना दूसरों तक पहुंचाएगा? बुकवाल्ड ने कहा, मैं जानता हूं कि मेरी यह नीति हमेशा कामयाब नहीं होगी। पर मेरी वजह से अगर तीन लोग भी खुश हो गए, तो तीन हजार लोगों पर अच्छा प्रभाव पड़ेगा। वे दोनों चलते रहे। रास्ते में एक इमारत बन रही थी। पांच कारीगर पास बैठकर लंच कर रहे थे। बुकवाल्ड उनके पास जाकर बोला, आप लोग कितनी बढ़िया इमारत बना रहे हो। कारीगरों ने बुकवाल्ड की तरफ शक भरी निगाह से देखा। बुकवाल्ड ने पूछा, यह इमारत कब तक बन जाएगी? एक कारीगर ने उखड़ कर कहा, जून तक। दोस्त पर उसकी झल्लाहट का कोई असर नहीं हुआ। वह बोला, वाह, इमारत कितनी बढ़िया दिखेगी। आप लोगों को इस पर बहुत गर्व होगा। चलते-चलते बुकवाल्ड ने दोस्त से कहा, भले ही कारीगरों को खीझ आ रही हो, लेकिन जब उन्हें मेरी बात समझ में आएगी, तो उन्हें खुशी मिलेगी।
महिष्मतिपुर में एक संत रहते थे, जिनका नाम था सेवादास। उनके पास शिक्षा लेने दूर-दूर से शिष्य आते थे। एक दिन एक शिष्य ने उनसे पूछा, स्वामीजी आपके गुरु कौन है ? संत सुनकर मुस्कुराए और बोले, मेरे हजारों गुरु हैं ! उनमें से तीन गुरुओं के बारे मे जरूर बताऊंगा। मेरा पहला गुरु था एक चोर। एक बार रास्ता भटक कर मैं देर रात किसी गांव में पंहुचा। मुझे एक आदमी मिला, जो एक दीवार में सेंध लगा रहा था। मैंने उससे किसी ठिकाने के बारे में पूछा, तो वह बोला कि इतनी रात गए कोई ठिकाना मिलना बहुत मुश्किल है। आप चाहें, तो मेरे साथ ठहर सकते हैं। संत ने आगे कहा, संयोग की बात कि मै उसके साथ एक महीने रह गया! वह हर रात मुझे कहता कि मैं काम पर जाता हूं, आप आराम करो, प्रार्थना करो। जब वह लौटकर आता, तो मै उससे पूछता कि कुछ मिला? वह कहता, आज तो कुछ नहीं मिला, पर ईश्वर की कृपा से तो जल्द ही जरूर कुछ मिलेगा। वह कभी निराश और उदास नहीं होता था। साधना करते हुए मुझे वर्षों बीत गए और कुछ भी नहीं हो रहा था, तो मैं निराश होकर साधना छोड़ने की बात सोचने लगता। और तब मुझे उस चोर की याद आ जाती और मैं अपना धीरज संभाल लेता।
स्कॉटलैंड के नेशनल पार्क में स्वामी विवेकानंद का ओजस्वी भाषण हुआ। उन्होंने कहा कि संसार का नया निर्माण करने के लिए थोड़े से लोगों की जरूरत है। ज्यादा नहीं, सिर्फ बीस लोग मिल जाएं, तो भी काफी हैं। सच्चा आत्मसमर्पण करने वाले सिर्फ बीस लोकसेवक मिल जाएं, तो मैं दुनिया की तस्वीर ही बदल दूं। भाषण बहुत पसंद किया गया और उसकी सराहना भी की गई, पर सच्चे आत्मसमर्पण वाली मांग पूरी करने के लिए एक भी तैयार न हुआ। दूसरे दिन प्रातःकाल स्वामीजी सोकर उठे, तो उन्हें दरवाजे से सटी खड़ी एक महिला दिखाई दी। वह हाथ जोड़े खड़ी थी। स्वामीजी इतने सवेरे उस महिला को देखकर विस्मित हुए। उन्होंने परिचय जानने के बाद कहा, देवी इतनी सुबह क्या बात है? आप ठीक तो है न। महिला का नाम मिस नोबल था। उसने कहा, मैं पूरी तरह स्वस्थ और कुशल हूं। फिर स्वामीजी ने मिस नोबल से आने का कारण पूछा। वह पूछने लगे कि मैं आपकी क्या सेवा कर सकता हूं। मिस नोबल कुछ कहे, इसके पहले उसका गला रुंध आया। आंखें भीग उठीं। रुंधे कंठ और भीगे नयनों से मिस नोबल ने स्वामी विवेकानंद से कहा, स्वामीजी! कल आपने दुनिया का नक्शा बदलने के लिए सच्चे मन से आत्मसमर्पण करने वाले बीस साथियों की मांग की थी। बाकी उन्नीस कहां से आएंगे, यह मैं नहीं जानती, पर एक मैं आपके सामने हूँ। इस समर्पित मन और मस्तिष्क का आप चाहे जो उपयोग करें। स्वामी विवेकानंद गद्गद हो गए। इस भद्र महिला को लेकर वह भारत आए। उसने हिंदू साध्वी के रूप में नवनिर्माण के लिए जो अनुपम कार्य किया, उसे कौन नहीं जानता! वह महिला थी भगिनी निवेदिता। इसके बाद भगिनी निवेदिता स्वामीजी के साथ ही घूम-घूमकर काम करने लगीं। यहां संस्कार, चरित्र और राष्ट्रीय स्वाभिमान के लिए उन्होंने जो काम किया, उसका उल्लेख स्वामी विवेकांनद के बाद की अगली पंक्ति में किया जाता है।
नदी में हाथी की लाश बही जा रही थी। एक कौवे ने लाश को देखा तो प्रसन्न हो उठा और तुरंत उस पर आ बैठा। हाथी की काया पर चोंच मार कर खोदने लगा और छक कर मांस खाया। नदी का जल पिया। फिर लाश पर इधर-उधर फुदकते हुए सोचने लगा- ‘अहा! यह तो अत्यंत सुंदर यान है, यहां भोजन और जल की भी कमी नहीं। फिर क्यों इसे छोड़कर अन्यत्र भटकता फिरूं?’ कौवा स्वयं को बड़ा सयाना समझता था। नदी के साथ बहने वाली हाथी की उस लाश के ऊपर वह कई दिन तक रमता रहा। लाश बही जा रही थी और उस पर बैठा कौआ भी नदी पर तैरते हुए प्रकृति के मनोहरी दृश्य देख-देखकर वह विभोर हो रहा था। पढ़ें,ज‌िनकी हथेली में होते हैं यह 32 च‌िन्ह वह होते हैं धनवान और भाग्यवान एक दिन महासागर से नदी का मिलन हुआ। हाथी का शव भी उसके प्रवाह के साथ सागर में जा गिरा। इससे अनभिज्ञ कौए को थोड़ी ही देग बाद अपनी दुर्गति का भान हुआ।शारीरिक सुख और चार दिन की संतुष्टि ने उसे ऐसी जगह ला पटका था, जहां उसके लिए न भोजन था, न पेय जल और न ही कोई आश्रय। सब ओर सीमाहीन अनंत खारी जल-राशि स्वच्छंदतापूर्वक तरंगायित हो रही थी। कौवा कुछ दिन चारों दिशाओं में पंख फटकारता रहा, अपनी छिछली और टेढ़ी-मेढ़ी उड़ानों से झूठा रौब फैलाता फिरा, किंतु उसे कहीं महासागर का ओर-छोर नज़र नहीं आया और तब थककर, दुख से कातर हो, वब लहरों में गिर गया। कोई गति नहीं। कोई द्वीप नहीं। बहते हुए उस कौए को एक विशाल जलजंतु ने निगल गया। कथा सुना कर तथागत ने कहा-भिक्षुओं! शरीर-सुख में लिप्त संसारी मनुष्यों की भी गति उसी निर्बुद्धि कौवे की गति की तरह ही होती है, जो आहार और आश्रय को ही परम गति मानता आया था।
कबीर (1440 से 1518 तक) सब संतन सरताज के रुप में जाने जाते है। जिस तरह संत कबीर के बिना सभी संतों का कोई मूल्य नहीं उसी तरह कबीरचौरा मठ मुलगड़ी के बिना मानवता का इतिहास मूल्यहीन है। कबीरचौरा मठ मुलगड़ी की अपनी समृद्ध परंपरा, इतिहास है। ये सभी संतों के लिए भी अनूठा  विद्यापीठ है। मध्यकालीन भारत के भारतीय संतों में ज्यादातर ने यहीं धार्मिक और आध्यात्मिक शिक्षा प्राप्त की थी। मानव परंपरा के इतिहास में ये साबित हुआ है कि गहरे चिंतन के लिए हिमालय पर जाना जरुरी नहीं है बल्कि इसे समाज में रहते हुए भी किया जा सकता है। कबीर दास खुद इस बात के आदर्श संकेत थे। निर्गुण भक्ति का प्रचार करने के साथ उन्होंने आम लोगों की तरह साधारण जीवन जीया। पत्थर को पूजने के बजाय उन्होंने लोगों को स्वतंत्र भक्ति का रास्ता दिखाया। कबीर और दूसरे संतों के जरिए उनकी परंपरा के इस्तेमाल किए गए वस्तुओं को आज भी कबीर मठ में सुरक्षित तरीके से रखा गया है। सिलाई मशीन, खड़ाऊ, रुद्राक्ष की माला, जंग रहित त्रिशूल और इस्तेमाल की गई दूसरी सभी चीजें अब भी कबीर मठ में उपलब्ध है।
एक तपस्वी को उसके शिष्य ने कुछ कह दिया। शिष्य की बातें सुनकर तपस्वी को क्रोध आया और वह उसे मारने दौड़ा। मगर रात के अंधेरे में वह खंभे से टकरा गया और उसका देहांत हो गया। तपस्वी मरकर फिर तापस बना और इस बार वह आश्रम का अधिपति बन गया। उसका नाम था, चंडकौशिक तापस। एक बार आश्रम में ग्वालबाल फल-फूल तोड़ने के अभिप्राय से आ घुसे, क्रोधित चंडकौशिक उन्हें देखकर मारने दौड़ा। मगर ध्यान न रहने से वह एक कुएं में जा गिरा और मर गया। पढ़ें,शादी की उम्र हो गई है तो लड़के यह 7 गलत‌ियां न करें क्रोध के क्षणों में मृत्यु होने से चंडकौशिक तापस उसी वन में विष-दृष्टि सर्प बना। विषधर और भयंकर सर्प के डर से लोगों ने उधर जाना-आना बंद कर दिया। एक बार महावीर स्वामी साधना करते-करते हुए उस वन में जा निकले। महावीर को चंडकौशिक नागराज ने ज्योंही देखा, वह विष ज्वाला उगलने लगा। पढ़ें, यह 10 सपने बड़े ही शुभ माने जाते हैं, जान‌िए क्या है इसका मतलब महावीर भी उसके बिल के पास ही अडिग खड़े रहे। क्षमा और क्रोध का संघर्ष चलता रहा। चंडकौशिक सर्प ने महावीर के चरणों में अपना तीक्ष्ण दंश भी मारा। मगर वहां खून के बदले दूध की धार बह निकली। चंडकौशिक यह देखकर अचंभित रह गया। पहली बार उसने देखा कि किसी व्यक्ति को सर्पदंश से खून नहीं, दूध निकला है। सर्प थोड़ा सहज हुआ, तो वह महावीर की चरणों में लोटने लगा। महावीर ने उससे कहा, कोई बात नहीं, हम दोनों ने अपने-अपने स्वभाव के अनुसार आचरण किया। तुम्हें भी पता होगा कि अंततः क्षमा और शांति ही जीतती है। कहते हैं कि इसके बाद चंडकौशिक ने लोगों को काटना-फुफकारना छोड़ दिया। अब उसने लोगों को अभय देना शुरू किया। जिस दिन उसकी मृत्यु हुई, उस दिन चंडकौशिक ने देवयोनि प्राप्त की।
महाभारत युद्ध न‌िश्च‌ित समझकर कौरव और पांडव, दोनों पक्ष ने देश-देशांतर के नरेशों के पास सहायता के लिए अपने दूत भेजे। मद्रराज शल्य को भी समाचार मिला। वे अपने महारथी पुत्रों के साथ एक अक्षौहिणी सेना लेकर पांडवों पास चले। शल्य की बहन माद्री का विवाह पांडु से हुआ था। नकुल और सहदेव उनके सगे भांजे थे। पांडवों को विश्वास था कि शल्य उनके पक्ष में ही रहेंगे। शल्य की विशाल सेना दो-दो कोस पर पड़ाव डालती चल रही थीं। दुर्योधन को समाचार पहले ही मिल गया था। उसने मार्ग में जहां-जहां सेना के पड़ाव के उपयुक्त स्थानों पर कारीगर भेजकर सभा-भवन एवं निवास स्थान बनवा दिए।
कालिदास को एक बार पड़ोसी राज्य से शास्त्रार्थ का निमंत्रण मिला। वह शास्त्रार्थ के लिए रवाना हुए। रास्ते में उन्हें प्यास लगी। सामने एक कुआं दिखाई दिया। पास ही झोपड़ी थी। झोपड़ी से एक बच्ची निकली। उसने कुएं से पानी भरा और जाने लगी। कालिदास ने उससे पानी मांगा। उस बालिका ने परिचय पूछा। कवि को लगा कि उनकी हेठी हो रही है। फिर भी वह बोले, बेटी, तुम छोटी हो। घर में कोई बड़ा हो, तो उसे भेजो। बालिका बोली, नहीं आप अपना नाम बताइए। थोड़ा सोचकर कालिदास बोले, मुझे नहीं पता। बालिका ने कहा, भूख और प्यास में इतनी शक्ति है कि बड़े से बड़े बलवान को भी झुका दें। आपको तो सब याद रहना चाहिए। कालिदास फिर बोले, मैं बटोही हूं। बच्ची ने कहा, संसार में सिर्फ दो ही बटोही हैं। उन्हें जानते हैं, तो उनके नाम बताइए। कालिदास ने फिर न कह दिया। बच्ची बोली, तो सुनिए, बिना थके मंजिल तक जाने वाला ही बटोही है। ऐसे बटोही तो दो ही हैं, चंद्रमा और दूसरा सूर्य। दोनों बिना थके चलते हैं। आप तो अभी थक गए। कहकर बालिका घर में चली गई। तभी अंदर से एक वृद्ध स्त्री निकली। वह भी कुएं पर गई। कालिदास ने उससे भी पानी मांगा। मजे की बात कि उसने भी परिचय पूछा। कालिदास ने अपने को मेहमान बताया। स्त्री ने कहा, संसार में मेहमान तो दो ही हैं। एक धन और दूसरा यौवन। इन्हें जाने में समय नहीं लगता। सही बताओ, तुम कौन हो ? हताश कालिदास ने कहा, मैं बड़ी देर से सहन कर रहा हूं। अब तो पानी पिला दें। स्त्री ने कहा नहीं, सहनशील तो दो ही हैं। पहली, धरती जो पापी-पुण्यात्मा सबका बोझ सहती है। दूसरे, पेड़ जिनको पत्थर मारो, फिर भी मीठे फल देते हैं। तुम अपने बारे में गलत बता रहे हो। सही बताओ, तुम कौन हो? कालिदास ने इस पर झल्लाकर क्रम से अपने आपको हठी, और मूर्ख भी बताया। उस वृद्ध स्त्री ने इनका भी मर्म बता दिया और फिर सही बोलने के लिए कहा। कालिदास थक-हारकर पानी के लिए लगभग गिड़गिड़ाने से लगे। वृद्धा ने कालिदास से उठने के लिए कहा। कवि ने देखा, वृद्धा नहीं,भगवती सरस्वती खड़ी हैं। वह बोलीं, तुम्हें मान-प्रतिष्ठा का अहंकार हो गया था। तुम्हें वस्तुस्थिति का बोध कराना जरूरी था।  
महाभारत युद्ध में द्रोणाचार्य के रणकौशल से पांडव-सेना के बड़े-बड़े महारथी भी चिंतित हो उठे थे। उनके दिव्यास्त्रों के प्रयोग से पांडवों की पूरी सेना विचलित हो रही थी। आचार्य के हाथ में शस्त्र रहते, तो उन्हें कोई भी पराजित कर नहीं सकता। वह स्वयं शस्त्र रख दें, तभी उन्हें रोकना संभव है। युद्ध के शुरू में उन्होंने स्वयं बताया था कि कोई अत्यंत अप्रिय समाचार किसी भरोसेमंद व्यक्ति से सुनाई दे, तो शस्त्र त्यागकर ध्यान करने लगेंगे। कृष्ण ने यह बात पांडवों को याद दिलाई। यह सुनकर भीमसेन को एक उपाय सूझा। वह द्रोणपुत्र अश्वत्थामा से युद्ध करने लगे। युद्ध करते-करते भीम ने अश्वत्थामा को युद्धभूमि से बहुत दूर फेंक दिया। युद्ध में एक अश्वत्थामा नाम का हाथी भी था। भीम ने उसे मार दिया और द्रोणाचार्य के सामने जाकर बोला, ‘अश्वत्थामा मारा गया।’
रामलिंगम की एक दिन अपने पड़ोसी तेनाली किशना से जमकर लड़ाई हुई। बाद में जब उसे अपनी गलती का एहसास हुआ, तो उसे खुद पर शर्म आई। वह इतना शर्मसार हुआ कि अपने गुरु विजयेंद्र सरस्वती के पास पहुंचा। गुरु ने आने का कारण पूछा, तो रामलिंगम ने सब कुछ सही-सही बता दिया। यहां तक कि उसने वे शब्द भी दोहरा दिए, जो उसने तेनाली से कहे थे और फिर रोने लगा और पछताते हुए कहा, मैं अपनी गलती का प्रायश्चित करना चाहता हूं। गुरु विजयेंद्र सरस्वती ने कहा कि ठीक है, प्रायश्चित करो, लेकिन प्रायश्चित से पहले पंखों से भरा एक थैला लाओ। रामलिंगम को पंख इकट्ठा करने में समय लगा। कोई दो बोरे पंख इकट्ठा हो गए। उन्हें लेकर वह गुरु के पास पहुंचा। गुरु ने उन पंखों को देखा और कहा, इन पंखों को शहर के बीचों बीच उड़ा दो। रामलिंगम ने ठीक वैसा ही किया, जैसा गुरु ने उससे कहा था। पंख उड़ाकर वह फिर गुरु के पास लौट आया। लौटने पर गुरु ने उससे कहा, अब जाओ और जितने भी पंख उड़े हैं, उन्हें बटोर कर थैले में भर लाओ। रामलिंगम जब वैसा करने लगा, तो उसे मालूम हुआ कि यह काम मुश्किल नहीं, बल्कि असंभव है। खैर, खाली थैला ले वह वापस गुरु के पास आ गया। यह देखकर गुरु ने उससे कहा, ऐसा ही मुंह से निकले शब्दों के साथ भी होता है। इसलिए हमेशा अपने शब्दों को तौल कर बोलें। महान दार्शनिक कन्फ्यूसियस ने कहा है, शब्दों को नाप-तौलकर बोलो, जिससे तुम्हारी सज्जनता टपके।
बायजीद अपनी कुटिया में ध्यान में लीन थे। ध्यान के समय उनसे कोई भी मिलने नहीं आ सकता था। मगर एक अतिथि, जिसे इसका पता नहीं था, उनके पास आया और बाहर से उन्हें पुकारने लगा। वह जानना चाहता था कि ध्यानमग्न कैसे हुआ जाए? उसने दरवाजे के बाहर से ही पूछा। कोई जवाब नहीं मिलने पर वह जोरों से दरवाजा पीटने लगा। उसने जोर से चिल्लाकर पूछा, अंदर कौन है? मगर कोई उत्तर नहीं आया। फिर वह चुपचाप प्रतीक्षा करने लगा। शाम के वक्त जब बायजीद बाहर निकले, तो उस आदमी ने खुश होकर ध्यान के बारे अपनी जिज्ञासा उनके सामने रखी। इस बार भी कोई उत्तर नहीं आया, तो उसने अपना सवाल दोहराया। बायजीद कुछ कहते, इससे पहले लगे हाथों उलाहना भी दिया, मैंने आपको बहुत पुकारा। कई बार आवाजें लगाईं, पर आपने तो जवाब ही नहीं दिया। इस पर बायजीद ने मुस्कराते हुए कहा, मैं तो कुटिया के भीतर ही था। उस व्यक्ति ने पूछा, क्या आपको मेरी आवाज सुनाई नहीं पड़ी थी? बायजीद ने कहा, सुनाई पड़ी थी। तुम्हारा सवाल भी सुना था। तुम्हारा सवाल था कि अंदर कौन है। उस व्यक्ति ने रुंआसा होकर कहा कि फिर भी दरवाजा नहीं खुला। आपने जवाब तक नहीं दिया। बायजीद ने कहा, तुम्हारा प्रश्न था, कौन है? मुझे उसका जवाब खोजने के लिए अपने भीतर जाना पड़ा। सो उसी में देर हो गई। तब तक वहां कई लोग जमा हो गए। बायजीद का प्रवचन शुरू हो गया। लेकिन थोड़ी ही देर बाद जबर्दस्त आंधी-तूफान आया। सब अपनी जान बचाने इधर-उधर दौड़े। वह अतिथि भी भागा।पर बायजीद को वहीं बैठे देख वापस लौट आया। वह फकीर के चरण पकड़ कर बोला, इस तूफान में सब भागे, पर आप नहीं। ऐसा क्यों? फकीर ने कहा, जब सब बाहर की ओर भागे, तब मैं भीतर चला गया, अपने ही ध्यान में। वहां कोई तूफान नहीं था। वहां परम शांति थी। अतिथि ने खुश होते हुए कहा, मुझे ध्यान का तरीका मिल गया।
काशी के राजा ब्रह्मदत्त के राज्य में धर्मपाल नामक एक विद्वान रहते थे। उनमें नाम के अनुसार गुण भी थे। उनका एक ही पुत्र था अनंग। वह जब वयस्क हुआ, तो पिता ने उसे तक्षशिला के गुरुकुल में पढ़ने भेज दिया। वहां पांच सौ शिष्य थे। थोड़े ही दिन में अनंग सबसे आगे निकल गया। दुर्योग से एक दिन आचार्य का एक युवा पुत्र मर गया। सभी लोग रोने-धोने लगे। वे बात भी कर रहे थे, कैसा युवा लड़का था, बेचारा चल बसा। पढ़ें, ज‌िनके इन अंगों पर त‌िल होता है उन्हें धन का अभाव कभी नहीं रहता अनंग भी वहीं बैठा सब बातें सुन रहा था। उसके मुंह से निकल गया कि हम लोगों के यहां तो कोई युवा नहीं मरता। यह सुनकर सभी छात्र उसकी खिल्ली उड़ाने लगे। बात आचार्य तक पहुंची। उन्होंने बुलाकर सारी बात पूछी। अनंग ने कहा, गुरुदेव! धर्म का कुछ ऐसा प्रभाव है कि हमारे यहां सात पीढ़ियों तक कोई युवा नहीं मरा। यह सुनकर आचार्य को आश्चर्य हुआ। वास्तविकता जानने के लिए उन्होंने विद्यालय का दायित्व एक योग्य उपाध्याय को सौंपा और वह काशी की ओर रवाना हो गए। पढ़ें,यह 32 गुण ज‌िन पुरुषों में होते हैं वह महापुरुष होते हैं, देख‌िए आपमें क‌ितने हैं धर्मपाल ने उनका बड़ा स्वागत किया। कुशल-प्रश्न की बात आने पर आचार्य ने कहा, धर्मपाल! तुम्हारा पुत्र सहसा चल बसा। यह महान दुख की बात है। इस पर धर्मपाल जोरों से हंसा और बोला, महाराज! कोई दूसरा मरा होगा। हमारे यहां तो आज सात पीढ़ियों से कोई भी युवा नहीं मरा। आचार्य ने अब अपना भेद खोला और युवावस्था में किसी के न मरने की वजह पूछी। धर्मपाल ने कहा, महाराज! हम धर्म का आचरण करते हैं, और पापकर्मों से दूर रहते हैं। हम सत्य बोलते हैं, और असत्य से दूर रहते हैं। हम सत्संग करते हैं, और दुर्जन से दूर रहते हैं। हम श्रमण, ब्राह्मण, प्रवासी, याचक, दरिद्र- सभी को अन्न-जल से संतुष्ट करते हैं। इसी कारण हमारे यहां छोटी उम्र में कभी कोई नहीं मरता।
मध्यकालीन भक्त संत कुंभनदास का जीवन पूरी तरह प्रभु समर्पित था। त्याग तपस्या की प्रतिमूर्ति संत कुंभनदास ब्रज के पास जमुनावतो गांव में खेती कर जीविका चलाते, श्रीनाथ की सेवा में लगे रहते, महाप्रभु वल्लभाचार्य के पास कीर्तन सुनाया करते थे। एक समय बादशाह अकबर के दरबार से महाराज मानसिंह आए। जिस समय वह श्रीनाथ जी का आरती-दर्शन करने आए, उस समय महात्मा कुंभनदास वीणा और मृदंग बजाते हुए प्रेमोन्मत्त होकर कीर्तन कर रहे थे। राजा मानसिंह उनके कीर्तन से बहुत प्रभावित हुए। उन्होंने संत के निवास स्थान पर जाकर मिलने का निश्चय किया। राजा मानसिंह उनके घर गए। कुंभनदास स्नान करके तिलक आदि लगा रहे थे कि मानसिंह ने उन्हें प्रणाम किया। मेरा दर्पण और आसनी तो लाओ, कुंभनदास ने अपनी भतीजी से कहा। भतीजी ने बताया कि दर्पण पड़िया ने पी लिया है और आसनी भी खा गई। कुंभनदास चुप हो गए, लेकिन मानसिंह को यह सुनकर आश्चर्य हुआ। कुंभनदास ने पानी में मुंह देखकर तिलक लगाया और पुआल से आसनी का काम लिया। मानसिंह श्रद्धा से अभिभूत हो गए। उन्होंने सोने से मढ़ा अपना दर्पण कुंभनदास के हाथ में रख दिया। महात्मा ने यह कहते हुए दर्पण लौटा दिया क‌ि मेरा घर तो एक झोपड़ी मात्र है। इसे कहां रखूंगा। फिर इस दर्पण से मेरी शांति नष्ट हो जाएगी। चोर-डाकू जान लेने पर तुल जाएंगे।’ मानसिंह संत की निष्ठा आगे नतमस्तक था। मानसिंह बोले, महाराज! मेरी बड़ी इच्छा है कि जमुनावतो ग्राम आपके नाम लग जाए। पर कुंभनदास ने विनम्रता से उनका अनुरोध ठुकरा दिया। राजा मानसिंह ने मोहरों की थैली भेंट में दी। संत ने वह थैली लौटा दी और कहा, नरेश! ब्रज के करील और बेर ही सबसे बड़े प्रसाद हैं। यह सुन मानसिंह का रोम-रोम पुलकित हो उठा। मन ही मन वह बोले, भगवान को समर्पित यह जीवन धन्य है।
महाकवि के रूप में जब कालिदास को सम्राट विक्रमादित्य के दरबार में मान्यता मिली, तो वह सबसे पहले राजकुमारी विद्योत्तमा के पास गए। विद्योत्तमा वही महिला थीं, जिनका विवाह लोगों ने वर्षों पहले शास्त्रार्थ में हार जाने की कुंठा में छल-बल के सहारे काली (कालिदास) जैसे मूर्ख युवक से करा दिया था। देख लीज‌िए, जगन्नाथ पुरी की यह 9 बातें क‌िसी चमत्कार से कम नहीं है दरअसल, उस समय शास्त्रार्थ में हरा देने वाले युवक से ही विवाह करने की बात प्रसिद्ध थी। जो विद्वान विद्योत्तमा से शास्त्रार्थ में हार गए, उन्हीं में से कुछ ने बदला लेने के लिए काली जैसे मूर्ख युवक से विद्योत्तमा का विवाह करा दिया था। पढ़ें,इस हफ्ते दो बड़े ग्रहों की स्‍थ‌िति बदल रही है, ऐसे में कैसा रहेगा यह हफ्ता आपके ल‌िए लेकिन जल्दी ही रहस्य खुल गया, और विद्योत्तमा ने पति काली को प्रताड़ित और अपमानित कर तत्काल महल से निकाल दिया। उस घटना के बाद युवक ने संकल्प लिया कि वह विद्या और शास्त्रों में निष्णात होकर ही रहेगा। संयोग से न्याय और तर्क के विद्वान आचार्य उदयन उसे मिल गए और उन्होंने उसे कुछ सूत्र समझाए। उन सूत्रों का अभ्यास करते हुए काली ने विद्यारंभ किया और जल्दी ही विद्वत्ता हासिल कर ली। आचार्य की हर परीक्षा में खरा साबित होने के बाद जब कालिदास उनके चरणों में विनत हुए, तो आचार्य ने कहा, मैं तो मार्ग दिखाने वाले दीपक की तरह हूं। आभार तो उस देवी का मानो, जिसने तुम्हें प्रताड़ित किया। उसने अगर तुम्हारे अंदर तड़प न जगाई होती, तो तुम पेड़ की शाखा पर बैठकर उसे विपरीत दिशा से काटने वाले जड़मति ही बने रहते। इस विषय में मतभेद हैं कि गुरु ही पारंगत कालिदास को लेकर विद्योत्तमा के पास गए थे, या नहीं। पर इसमें कोई मतभेद नहीं है कि कालिदास को प्रेरित और प्रताड़ित करने के बावजूद विद्योत्तमा ने हमेशा उन्हें अपना जीवनसाथी ही माना।
श्रमण महावीर संध्या वेला में कुमारग्राम से कुछ दूर ध्यानस्थ थे। एक गोपाल आया और ध्यानस्थ महावीर से बोला, रे श्रमण! जरा देखते रहना, मेरे बैल यहां चर रहे हैं। मैं अभी लौटकर आया। महावीर समाधि में थे। न उन्होंने गोपाल की बात सुनी और न ही बैलों की चोरी होते या उन्हें रस्सा तोड़कर कहीं जाते हुए देखा। उधर गोपाल लौटकर आया, तो उसने वहां अपने बैल नहीं देखे। उसने पूछा, मेरे बैल कहां हैं? महावीर गोपाल का प्रश्न सुनकर भी चुप रहे। वह ध्यानस्थ ही रहे। कुछ उत्तर न पाकर बैलों के स्वामी ने कोप में भरकर कहा, धूर्त! तुमने ही मेरे बैल चुराए हैं। इधर वह गोपाल रस्सी से श्रमण महावीर को मारने के लिए उद्यत होता है कि उधर देवराज इंद्र स्वर्ग से आते हैं कि कहीं यह अज्ञानी श्रमण महावीर को सताने न लगे। इंद्र ने कहा, सावधान, तुम जिसे चोर समझते हो, वह राजा सिद्धार्थ के वर्चस्वी राजकुमार वर्धमान हैं। इन्होंने श्रमणत्व को धारण किया है, और तप तथा कठोर साधना करने के कारण महावीर हैं। अनजाने में हो रहे अपराध के लिए गोपाल तो क्षमा मांगकर चला गया, लेकिन इंद्र ने महावीर के पास ही उनकी तप साधना का प्रहरी बनकर रहने की अनुमति मांगी। महावीर ने सुना तो अवश्य, पर अभी तक वह अपने समाधि भाव में स्थिर थे। समाधि खोलकर बोले, इंद्र! साधकों के इतिहास में यह न कभी हुआ है और न होगा कि मोक्ष या कैवल्य के लिए किसी दूसरे की सहायता ली जाए। यह कहते हुए उन्होंने इंद्र की भावना की सराहना तो की, पर विनीत भाव से सहायता लेने से मना कर दिया। महावीर के सामने दो चरित्र थे, गोपाल और इंद्र। दोनों को समत्व से देखते हुए उन्होंने न गोपाल के प्रति घृणा की, और न ही इंद्र के प्रति राग दिखाया।
क्षत्रियों में विजयादशमी के दिन आखेट करने की प्रथा थी। मेवाड़ के राणा प्रताप तथा उनके छोटे भाई शक्त सिंह सैनिकों के साथ इस तिथि को आखेट के लिए निकले। दोनों भाई साथ ही आखेट कर रहे थे। संयोगवश एक मृग दोनों की दृष्टि में एक साथ पड़ा। दोनों ने उस पर साथ ही बाण चलाया। मृग तो बाण के आघात से मर गया, मगर एक विवाद उठ खड़ा हुआ कि मृग मरा किसके बाण से। राणा कह रहे थे, मेरे बाण से मरा। शक्त सिंह कह रहे थे, मैंने इसे मारा है। यह छोटी-सी बात इतनी बढ़ गई कि दोनों भाइयों ने तलवार खींच ली। दोनों में युद्ध छिड़ गया। राजपुरोहित ने दूर से ही दोनों को पुकारकर रोका, ठहरो, युद्ध बंद करो। और वह दौड़ते हुए वहां पहुंचे। दोनों को उन्होंने समझाया, देश इस समय संकट में है। विधर्मियों के आक्रमण आए दिन होते ही रहते हैं। ऐसे समय यह कैसी मूर्खता है कि मेवाड़ की आशा के दो आधार परस्पर ही लड़ मरने को उद्यत हैं। ब्राह्मण ने राणा को समझाया कि शक्त सिंह को बालक समझकर उसी को विजयी मान लें। शक्त सिंह को समझाया कि वह बड़े भाई का सम्मान करें, किंतु क्रोध में अच्छे विचारवान भी विवेकशून्य हो जाते हैं। दोनों में कोई झुकने को तैयार नहीं हुआ। जब कोई उपाय नहीं रहा, तो राजपुरोहित नंगी तलवार लिए दोनों भाइयों के बीच खड़े होकर बोले, यदि रक्तपान के बिना तुम्हारा क्रोधरूपी पिशाच शांत नहीं होता, तो वह ब्राह्मण का रक्त पिए। मैंने मेवाड़ का अन्न खाया है, मैं मेवाड़ को गृह-कलह से नष्ट होते नहीं देख सकता। और यह कहकर ब्राह्मण ने कटार अपनी छाती में घोंप ली। दोनों भाइयों के बीच में उनका शरीर भूमि पर गिर पड़ा। दोनों भाइयों के मस्तक लज्जा से झुक गए।
हनुमान ब्रह्मचारी थे, लेकिन उनका एक पुत्र भी था मकरध्वज। पुत्र होने की कथा अलग है। अभी यह कि लंका जलाने के बाद तपिश के कारण हनुमान को बहुत पसीना आ रहा था। उनके स्वेद से एक मत्स्यकन्या ने मकरध्वज को जन्म दिया। बड़ा होने पर उसी मकरध्वज को अहिरावण ने पाताल पुरी का प्रहरी बनाया। युद्ध के दौरान राम-लक्ष्मण का अपहरण कर अहिरावण पाताल पुरी ले गया। विभीषण के बताने पर राम-लक्ष्मण की सहायता के लिए हनुमानजी पाताल पुरी पहुंचे, तो उन्होंने मकरध्वज को देखा और परिचय पूछा। मकरध्वज ने उन्हें प्रणाम किया और अपने बारे में बताया। परिचय के बाद हनुमान ने अपने आने के उद्देश्य राम-लक्ष्मण को मुक्त करा कर ले जाने के बारे में बताया। जैसे ही मकरध्वज ने जाना कि हनुमान राम और लक्ष्मण को लेने आए हैं, तो उसने प्रतिरोध किया। हनुमान ने आगे बढ़ने की कोशिश की, तो मकरध्वज ने उन्हें रोका। हनुमान ने मकरध्वज को समझाने की हरसंभव कोशिश की, किंतु पुत्र नहीं हटा। तब हनुमान और मकरध्वज में द्वंद्व हुआ। काफी देर तक दोनों में संघर्ष चला। द्वंद्व में आखिर मकरध्वज पराजित हुआ और हनुमान उसे अपनी पूंछ से बांधकर पाताल में सीधे देवी मंदिर में पहुंचे। अहिरावण ने वहां जैसे ही ने राम-लक्ष्मण को बलि देने के लिए तलवार उठाई, वैसे ही हनुमानजी प्रकट हो गए और उन्होंने अहिरावण का वध कर दिया। उन्होंने अपने इष्ट आराध्य को मुक्त किया। तब श्रीराम ने पूछा, हनुमान! तुम्हारी पूंछ में यह कौन बंधा है? बिल्कुल तुम्हारे समान ही लग रहा है। इसे खोल दो। हनुमान ने मकरध्वज का परिचय देकर उसे बंधन मुक्त कर दिया। तब श्रीराम ने मकरध्वज का राज्याभिषेक कर उसे पाताल का राजा घोषित कर दिया और कहा कि भविष्य में वह अपने पिता के समान दूसरों की सेवा करे।
महाभारत का युद्ध जिस दिन समाप्त हुआ, उस दिन श्रीकृष्ण पाण्डवों के साथ शिविर में नहीं लौटे, बल्कि उन्हें लेकर शिविर से दूर चले गए, जहां युद्धकाल में द्रौपदी तथा अन्य रानियां रहती थीं। उसी रात द्रोणाचार्य के पुत्र अश्वत्थामा ने पाण्डवों के शिविर में आग लगा दी और पाण्डव पक्ष के बचे हुए वीरों को सोते हुए ही मार डाला। द्रौपदी के पांचों पुत्रों भी इसी अग्निकांड में मार गए। अगली सुबह कृष्ण के साथ पाण्डव लौटे। शिविर की दशा देखकर उन्हें और परिवार को जो दुःख हुआ, वह वर्णनातीत है। द्रौपदी की व्यथा का तो पार नहीं था। उनके पांचों पुत्रों के शव सामने पड़े थे। ‘मैं हत्यारे अश्वत्‍थामा को इसका दंड दूंगा। उसका कटा मस्तक देखकर तुम अपना शोक दूर करना।’ इतना कहकर वह एक रथ में बैठकर निकल पड़े। अश्वत्थामा ब्रह्मास्त्र का प्रयोग करके भी बच नहीं सका। अर्जुन ने उसे पकड़ लिया, किंतु गुरुपुत्र का वध करना उन्हें उचित नहीं जान पड़ा। रस्सियों से भली प्रकार बांधकर रथ में डालकर वह उसे ले आए और द्रौपदी के सम्मुख खड़ा कर दिया। अश्वत्थामा को देखते ही भीमसेन ने दांत पीसकर कहा, 'इस दुष्ट को जीवित रहने का अधिकार नहीं है।’ द्रौपदी की दशा ही भिन्न थी। पुत्रों की लाश सम्मुख पड़ी थी और उनका हत्यारा सामने खड़ा था; किंतु उन दयामयी को पुत्र-शोक भूल गया। पशु समान बंधे, लज्जा से मुख नीचा किए अश्वत्थामा को देखकर वह बोलीं, जिनकी कृपा से आपने अस्त्रज्ञान पाया है, वे गुरू द्रोणाचार्य ही यहां पुत्र के रूप में खड़े हैं; इन्हें छोड़ दीजिये। पुत्र-शोक कैसा होता है, यह अनुभव करती हूं। इनकी माता कृपा देवी को यह शोक न हो। द्रौपदी की दया विजयिनी हुई। अश्वत्थामा के मस्तक की मणि लेकर अर्जुन ने उसे छोड़ दिया।
समर्थ रामदास कथा कह रहे थे। उन्होंने कहा कि राम लंका पर विजय प्राप्त कर माता सीता को साथ लेकर लौट रहे थे। पुष्पक विमान से अयोध्या लौटने की घटना तो बहुत बाद की हैं। संतों और ज्ञानीजनों का कहना है कि इससे पहले राम युद्ध से संबंद्ध जगहों पर भी माता सीता को ले गए। इस क्रम में वे रामसेतु पर भी गए। सेतु पर पहुंच कर राम एक ही दिशा में निहारने लगे। उन्हें निहारते देख सीता ने पूछा, आप एकाग्रता से क्या देख रहे हैं? राम ने तट की ओर इशारा करते हुए कहा, मैं उस स्थान की रेत को देख रहा हूं, जहां बलिदान न दिया गया होता, तो रावण को परास्त करना कठिन था। सीता अवाक-सी राम का मुंह देखती रही। राम ने कहा, वहां एक गिलहरी अंतिम क्षण तक लंका विजय अभियान में अपना योगदान देती रही। सीता की आंखों के सामने वह दृश्य साकार हो उठा। उन्होंने देखा कि एक गिलहरी बार-बार समुद्र के किनारे जाती है और रेत पर लोटपोट कर उसके कण अपने शरीर पर चिपका लेती है। जब रेत उसके शरीर पर चिपक जाता है, तो वह सेतु पर जाकर अपना सारे कण झाड़ आती है। देर तक वह यही सब करती रही। इसी तरह उद्यम करते हुए गिलहरी ने अपने प्राण दे दिए। सीता ने पूछा, गिलहरी के इस तरह प्राण देने में नया क्या है? सीता ने देखा कि राम उस गिलहरी के पास गए हैं। उससे पूछ रहे हैं, तुमने यह व्यर्थ श्रम क्यों किया? प्राण त्यागती हुई उस गिलहरी ने कहा, भगवन, बस इस पुण्य कार्य में थोड़ा-बहुत योगदान दे रही हूं। मैं तो सिर्फ यह चाहती हूं कि धर्म की अधर्म पर जीत के इस कार्य में मैं निरपेक्ष न रहूं। कहते हुए गिलहरी ने प्राण त्याग दिए। सीता की आंखों के आगे ये सारे दृश्य तैर गए और उन्होंने अनुभव किया कि वह भी गिलहरी के शरीर पर प्यार से हाथ फेर रही हैं।
प्राण का अग्नि पर प्रहार-यही है कुण्डलिनी जागरण की प्रधान प्रक्रिया। मेरुदंड के वाम भाग के विद्युत प्रवाह को इडा कहते हैं। नासिका से वायु खींचते हुए उसके साथ प्रचंड प्राणवायु प्रचुर मात्रा में घुला होने की भावना की जाती है। खींचे एक श्वाँस को मेरुदंड मार्ग से मूलाधार चक्र तक पहुँचने की संकल्पपूर्वक भावना की जाती है। यह मान्यता परिपक्व की जाती है कि निश्चित रूप से इस प्रकार अन्तरिक्ष से खींचा गया और श्वास द्वारा मेरुदण्ड मार्ग से प्रेरित किया गया प्राण मूलाधार तक पहुँचता है और उस पर आघात पहुँचाकर जगाने का प्रयत्न करता है। बार-बार लगातार प्रहार करने की भावना श्वास-प्रश्वास के द्वारा की जाती है। मेरुदंड मार्ग से मूलाधार तक इडा शक्ति के पहुंचने का विश्वास दृढ़ता पूर्वक चित्त में जमाया जाता है। प्रहार के उपरांत प्राण को वापस भी लाना पड़ता है। यह वापसी दूसरी धारा पिंगला द्वारा होती है। पिंगला मेरुदंड में अवस्थित दक्षिण पक्ष की प्राण धारा को कहते हैं। इड़ा से गया प्राण मूलाधार की प्रसुप्त सर्पिणी महा अग्नि पर आघात करके-झकझोर कर -पिंगला मार्ग से वापिस लौटता है। यह एक प्रहार हुआ। दूसरा इससे उलटे क्रम से होगा। दूसरी बार दाहिनी ओर से प्राण वायु का जाना और बाई ओर से लौटना होता है। इस बार पिंगला से प्राण का प्रवेश और इडा से वापस लौटना है। प्रहार पूर्ववत्। एक बार इडा से जाना-पिंगला से लौटना। दूसरी बार पिंगला से जाना इडा से लौटना। यही क्रम जब तक प्राणायाम प्रक्रिया चलानी हो तब तक चलना चाहिए। इसे अनुलोम-विलोम क्रम कहते हैं। यही कुण्डलिनी जागरण के लिए प्रयुक्त होने वाला सूर्यभेदन प्राणायाम है। यह कपाल शोधन, वात रोग निवारण, कृमि दोष विनाशक है। इस सूर्यभेदन प्राणायाम को बार-बार करना चाहिए। published by: Rakesh jha
उपवास का मतलब यह समझा जाता है कि भोजन का त्याग कर दिया तो उपवास है लेकिन ओशो का मत इससे अलग है। ओशो कहते हैं कि, बिना भोजन के उपवास नहीं हो सकता। दूसरी बात यह भी है कि बिना उपवास के भोजन नहीं हो सकता। इसलिए हर दो भोजन के बीच में आठ घंटे का उपवास करना पड़ता है। वह जो आठ घंटे का उपवास है, वह फिर भोजन की तैयारी पैदा कर देता है। इसलिए अगर तुम दिनभर खाते रहोगे, तो भूख भी मर जाएगी, भोजन का मजा भी चला जाएगा। भोजन का मजा भूख में है। यह तो बड़ी उलटी बात हुई! भोजन का मजा भूख में है। जितनी प्रगाढ़ भूख लगती है, उतना ही भोजन का रस आता है।
एक आदमी के घर किसी दिन एक संन्यासी मेहमान आया। रात के समय बातों ही बातों में उन्होंने कहा, साइबेरिया में जमीन इतनी सस्ती है कि मुफ्त ही मिलती है। वहां हजारों एकड़ जमीन मिल सकती है करीब-करीब मुफ्त में। उस आदमी का लोभ जगा। उसने दूसरे दिन ही साइबेरिया की राह पकड़ी और जब पहुंचा तो उसने पूछा कि मैं जमीन खरीदना चाहता हूं। गांव वालों ने कहा कि तुम जितना पैसा लाए हो, रख दो। फिर जमीन खरीदने का एक ही उपाय है कि कल सुबह सूरज उगने से पहले तुम निकल पड़ना और सांझ सूरज के अस्त होने तक जितनी जमीन तुम घेर सको घेर लेना।  रात-भर तो सो न सका वह आदमी। योजनाएं बनाता रहा कि कितनी जमीन घेर लूँ। सुबह ही भागा। उसने साथ अपनी रोटी पानी का भी इंतजाम कर लिया था। रास्ते में भूख लगे, प्यास लगे तो सोचा था कि दौड़ते दौड़ते खा-पी लूंगा। सोचा था कि ठीक बारह बजे लौट पड़ूंगा, ताकि सूरज डूबते-डूबते पहुंच जाऊं। दोपहर मीलों का सफर कर लिया है। उसने सोचा कि दोपहर हो गई लौटना चाहिए; लेकिन सामने और उपजाऊ जमीन, और उपजाऊ जमीन, थोड़ी सी और घेर लूं। जरा तेजी से दौड़ना पड़ेगा लौटते समय उसने खाना भी न खाया, पानी भी नहीं पीया, क्योंकि रुकना पड़ेगा। रास्ते में उसने खाना भी फेंक दिया और पानी भी फेंक दिया, क्योंकि उनका वजन भी ढोना पड़ा रहा है। फिर उसने कोट भी उतार दिया, फिर टोपी उतार दी। जितना निर्भार हो सकता था हो गया। दोपहर बीत गई पर पर लौटने का मन नही हुआ। तीसरा पहर हो गया। लौटना शुरु किया, अब घबड़ाया। सारी ताकत लगाई; लेकिन ताकत तो चुकने के करीब आ गई थी। सारी ताकत लगा दी। विक्षिप्त हो कर दौड़ा। सब दांव पर लगा दिया। और सूरज डूबने लगा। करीब पहुंचने लगा है, लोग दिखाई पड़ने लगे। गांव के लोग खड़े हैं औरआवाज दे रहे हैं कि आ जाओ, आ जाओ! उत्साह पदे रहे हैं, भागे आओ! अजीब सीधे-सादे लोग हैं- सोचने लगा मन में; इनको तो सोचना चाहिए कि मैं मर ही जाऊँ, तो इनको धन भी मिल जाए और जमीन भी न जाए। उसने आखिरी दम लगा दिया- भागा, भागा। सूरज डूबने लगा; इधर सूरज डूब रहा है, उधर भाग रहा है। सूरज डूबते-डूबते वह आदमी गिर पड़ा। अभी सूरज की आखिरी कोर क्षितिज पर रह गई थी- घिसटने लगा। और सूरज डूबा, यहाँ वह आदमी भी मर गया। वहां मौजूद लोग हंसे और आपस में बातें करने लगे, अब तक ऐसा एक भी आदमी नहीं आया, जो घेरकर जमीन का मालिक बन पाया हो।
स्कॉटलैंड के लोगों ने इंग्लैंड के राजा के विरुद्ध विद्रोह किया। विद्रोह के विफल हो जाने पर विद्रोहियों को बड़ी निर्दयतापूर्वक दंडित किया गया। लोगों को कतार में खड़ा कर गोलियों से उड़ा दिया गया। एक बार एक पंद्रह वर्षीय लड़का भी इसी तरह मारे जाने के लिए कतार में खड़ा किया गया। लेकिन सेनापति को उस पर दया आ गई। उसने कहा, बच्चे, यदि तुम क्षमा मांग लो, तो अभी हम तुम्हें मृत्युदंड से बचा लेंगे। पढ़ें, इस हफ्ते ग्रहों की स्‍थ‌ित‌ि में बदलाव का इन राश‌ि वालों को म‌िलेगा लाभ लड़के ने क्षमा मांगने से इन्कार कर दिया। इस पर सेनापति ने लड़के से कहा, मैं तुम्हें चौबीस घंटे की मोहलत देता हूं। तुम्हारा कोई प्रियजन हो, तो जाकर उनसे मिल आओ। वह लड़का अपनी अकेली मां से मिलने घर चला गया। घर पहुंचकर उसने देखा कि उसकी मां बेहोश पड़ी है। मां को होश में लाने के बाद उसने कहा, मां, देख मैं आ गया हूं। अपने इकलौते बेटे का मुंह देखकर और यह सोचकर, कि उसके पुत्र की जान बच गई है, मां को अपार हर्ष हुआ। पढ़ें, आपके अंगों पर मौजूद त‌िल का मतलब जान‌िए रंगों और बनावट से उसने बालक को गोद में बिठाकर उसे जी भरकर प्यार किया। समय समाप्त होता जानकर बालक फिर जाने की तैयारी करने लगा। उसकी मां ने पूछा, बेटा, कहां जाते हो? बालक की आंखों में आंसू आ गए। अपने हृदय को संभालकर उसने उत्तर दिया, मां मुझे चौबीस घंटे की मोहलत मिली थी, ताकि मैं तुमसे मिल सकूं। अब मृत्युदंड पाने के लिए कैंप की तरफ जा रहा हूं। ईश्वर तुम्हारी रक्षा करे। मां को कुछ कहने का अवसर दिए बिना ही बालक घर से बाहर निकल गया और ठीक समय पर सेनापति के सामने जाकर खड़ा हो गया। सेनापति को उस बालक के लौटने की आशा न थी। बालक की सच्चाई से सेनापति पर इतना प्रभाव पड़ा कि उसने तत्काल उसकी मुक्ति की आज्ञा जारी कर दी। वस्तुतः सत्य से चरित्र में बल आता है, मनुष्य का आत्मविश्वास बढ़ता है और कठोर से कठोर हृदय में भी कोमलता और दया का संचार होता है।
दस बारह घंटे लगातार काम करने के बाद अक्सर छह-सात घंटे की नींद जरूरी होती है। नहीं सोएं तो दो-तीन बाद बीमार पड़ने की आशंका हो जाती है। लेकिन योग ने और अब विज्ञान ने भी कहा कि पंद्रह से चालीस मिनट की एक गहरी नींद आयोजित कर ली जाए तो आठ दस घंटे बचाए जा सकते हैं और ताजगी गहरे विश्राम जैसी। योग ने इस विधि से मिले विश्राम को योगनिद्रा कहा है। योगदर्शन के अब तक के सबसे लोकप्रिय और सर्वांगपूर्ण भाष्य स्वामी ओमानंद तीर्थ का कहना है कि अभ्यास कायदे से किया जाए तो दिन में बाईस-तेईस घंटे काम किया जा सकता है। योगनिद्रा पर काम कर रहे रूस के फिजिओलाजिस्ट एंकतिया चोस्की ने कहा है कि सचमुच बिना सोए काम करते रहा जा सकता है। महाभारत में अर्जुन के निद्राजित कहे जाने का सच जानने और योग का अध्ययन करते समय उन्होंने नींद की जरूरत पर खोज और प्रयोग शुरु किए। पाया कि नींद के समय व्यक्ति शरीर एवं श्वास के प्रति अचेत रहता है।
स्वामी रामकृष्ण परमहंस तब जीवित थे, पर बीमार थे। स्वामी विवेकानंद ने अपने गुरु से हिमालय के किसी एकांत स्थान में योग समाधि के लिए जाने की अनुमति मांगी। रामकृष्ण ने कहा, आसपास के लोग जब भूख से तड़प रहे हों और चारों तरफ अज्ञान का अंधेरा छाया हो, तो तुम्हारी आत्मा क्या स्वीकार करेगी कि एकांत समाधि में जाओ? स्वामी रामकृष्ण के निधन के बाद दक्षिणेश्वर मंदिर की व्यवस्था बदलने लगी थी। उनके तमाम शिष्य भी यहां-वहां बिखरने लगे। स्वामी विवेकानंद भी दीन-दुखियों की सेवा के लिए निकले। फिलहाल उन्होंने तीर्थाटन का मन बनाया। यात्रा के दौरान कुछ समय वह बनारस में भी रहे। वहीं किसी दिन वह मां दुर्गा के मंदिर के पास से निकल रहे थे कि तभी बंदरों ने उन्हें घेर लिया। वे नजदीक आने लगे और डराने लगे। बंदर उनके हाथ में रखा प्रसाद भी छीनने लगे। स्वामी जी खुद को बचाने के लिए भागने लगे। पर बंदर तो पीछे ही पड़ गए थे, वे उन्हें दौड़ाने लगे। पास खड़े एक वृद्ध संन्यासी यह सब देख रहे थे। उन्होंने स्वामी जी को रोककर कहा, रुको! डरो मत, उनका सामना करो। यह सुनकर स्वामी जी तुरंत पलटे और बंदरों की तरफ बढ़ने लगे। उनके आश्चर्य का ठिकाना नहीं रहा कि उनके ऐसा करते ही सभी बंदर तुरंत भाग गए। इस घटना का स्वामी जी ने कई बार जिक्र किया। वह कहते थे कि बंदरों से डरकर मैं चुप रह जाता, तो स्वामी परमहंस के बाद हम लोगों की जैसी दशा हो गई थी, उसे संभालते और खुद को बचाते हुए ही हम अपना जीवन गुजार देते। वह स्वामी जी ही थे, जो संन्यासी के रूप में मुझे अभय का संदेश देकर चले गए। तभी से यह मंत्र मिला कि कभी डरकर भागो मत, पलटो और सामना करो।
रुरु एक स्वर्ण-मृग था। वह मनुष्य की तरह बातचीत कर सकता था और करुणा-भाव उसकी सबसे बड़ी विशेषता थी। एक दिन उसने एक डूबते हुए आदमी को बचाया। उस आदमी ने धन्यवाद देना चाहा, तो उसने कहा कि अगर सच में धन्यवाद देना चाहते हो, तो किसी को नहीं बताना कि तुम्हें किसी स्वर्णमृग ने बचाया है। लोग जब मेरे बारे जानेंगे, तो निस्संदेह मेरा शिकार करना चाहेंगे। कालांतर में उस राज्य की रानी ने स्वप्न में रुरु के साक्षात् दर्शन कर लिए। उसकी सुंदरता पर मुग्ध होकर रानी को उसे पाने और अपने पास रखने की लालसा हुई। तत्काल उसने राजा से रुरु को ढूंढकर लाने के लिए कहा। राजा ने इसके लिए मुनादी करा दी और रुरू मृग को लाने वाले को जागीर और विपुल धन देने की घोषणा कर दी। घोषणा उस व्यक्ति ने भी सुनी, जिसे रुरु ने बचाया था। बिना एक क्षण गंवाए, वह राजा के दरबार में पहुंचा और रुरु के बारे में सब कुछ बता दिया। राजा और उसके सिपाहियों ने उसकी निशानदेही पर रूरू को ढूंढ निकाला। चारों तरफ से घिरे रुरु ने कहा, राजन! तुम मुझे मार डालो, मगर पहले यह बताओ कि तुम्हें मेरा ठिकाना कैसे मालूम हुआ? उत्तर में राजा ने उस व्यक्ति की तरफ इशारा किया, जिसकी जान रुरु ने बचाई थी। रुरु के मुख से तभी एक वाक्य हठात निकला। उसका अर्थ स्पष्ट नहीं था। राजा ने जब रुरु से उसका आशय पूछा, तो रुरु ने बताया कि बहती हुई लकड़ी को बचा लेना ठीक है, जिसका कोई उपयोग नहीं, पर मनुष्य को निकालना ठीक नहीं है। राजा ने इस कथन का संदर्भ पूछा, तो रूरू ने उस व्यक्ति के डूबने और बचाए जाने की पूरी कहानी सुनाई। रुरु की करुणा ने राजा की करुणा को भी जगा दिया था। उस व्यक्ति की कृतघ्नता पर उसे रोष भी आया। राजा ने जब उस व्यक्ति का संहार करना चाहा, तो मृग ने फिर अनुरोध किया कि उस व्यक्ति का वध न किया जाए। यह कहते ही मृग अपना शरीर छोड़कर दिव्यदेह धारी हो गया।
निर्मल मित्रता अर्थात दूसरों के प्रति स्नेह सदभाव और सहयोग करने की आदत पहली नजर में घाटे का सौदा लगती है, लेकिन असलियत यह है कि फायदा इसी से होता है। जर्मनी के मनोविज्ञानी लुई केशर का कहना है कि इस तरह व्यक्ति अपना आपा बढ़ा रहा होता है। उसकी संवेदना का दायरा जितना बड़ा होता है, उसका सहयोग करने वाली और सुख दुख बटाने वाली शक्तियां भी उतनी ही फैलती जाती हैं। योगसूत्रों का हवाला देते हुए केशर का कहना है कि दूसरो के सहयोग और सेवा का अभ्यास व्यक्ति की आन्तरिक गुत्थियों को सुलझाता है। किस तरह? बताने के लिए केशर अपने प्रयोगों का उदाहरण देते हैं। उन्होंने एक सौ अठारह प्रयोग या अध्ययन किए, और ज्यादातर में पाया कि दूसरों के प्रति सहयोग की भावना रखने वाले लोग अपनी तरह के दूसरे लोगों से तीस प्रतिशत तक ज्यादा और बिना थके काम करते हैं। कहीं कभी नाकाम भी हो जाते हैं तो मन पर किसी तरह का दबाव नहीं पड़ता।
महात्मा ईसा कहीं जा रहे थे। मार्ग में उन्होंने मैथ्यू नामक अपने शिष्य को देखा। उसके पिता की मृत्यु हो गई थी और वह उसे रो-रोकर दफन कर रहा था। मैथ्यू ने जैसे ही ईसा को देखा, वैसे ही दौड़कर वह उनके पास आया और उनकी आस्तीन चूमकर तुरंत ही अपने पिता के शव की ओर लौट पड़ा। ईसा ने समझा कि इसकी ममता नहीं मरी। अतः उन्होंने मैथ्यू को अपने पास बुलाया और उसे आज्ञा दी, जिसकी मृत्यु हो गई, वह भूतकाल का साथी हुआ। वह रहा नहीं, उसका शव बचा हुआ है। उसके शव से मोह करके वर्तमान से दूर क्यों होना चाहता है? मैथ्यू इस असमंजस में था कि क्या करे, तभी उसने ईसा की स्पष्ट आज्ञा सुनी, भूत को भूत देखता रहेगा, तू यहां मेरे साथ आ। संयोग की बात कि जब यह दोनों आगे बढ़े, तो ईसा का एक अन्य शिष्य भी उन्हें अपने पिता की लाश दफनाता मिला। परंतु जैसे ही उसने अपने गुरु को देखा, वैसे ही दौड़कर उनके पास आ पहुंचा और उनके साथ चल दिया। ईसा ने उसे समझाते हुए कहा, अरे, तू क्यों चला आ रहा है? शिष्य ने साथ चलने का हठ किया, तो ईसा बोले, ऐसी कोई जल्दी नहीं है। मैं आगे के गांव में ठहरूंगा। तुम लाश को दफनाकर वहीं आना। फिर मेरे साथ चलना। वह शिष्य, तो चला गया, परंतु एक समान घटनाओं पर दो प्रकार की व्यवस्था सुनकर मैथ्यू को बड़ा आश्चर्य हुआ। जब उससे नहीं रहा गया, तो उसने आखिरकार अपने गुरु से इसका कारण पूछ लिया। उसने कहा, आपने मुझे अपने पिता की लाश दफनाने भी नहीं दी, और उसे अपने पिता को दफन करने की स्वयं आज्ञा दी। एक तरह की घटना में दो व्यवस्था क्यों? ईसा ने जवाब दिया, जो राग में फंसा है, उसे वैराग्य का उपदेश दो, मगर जो रागमुक्त है, उसे वैराग्य का उपदेश देने से कोई लाभ नहीं। मैथ्यू की जिज्ञासा का समाधान हो गया।
द्वितीय विश्वयुद्ध के दौरान राइफल की गोली एक जापानी सैनिक के कंधे में लगी, तो वह लड़खड़ाकर वहीं गिर पड़ा। निरंतर खून बहने के कारण कमजोरी बढ़ने लगी। वह जीवन और मृत्यु के बीच जूझ रहा था। एक भारतीय सैनिक की दृष्टि उस पर पड़ी, तो सुप्त मानवता जाग उठी। पढ़ें, क‌िस द‌िन बाल कटवाना धन के ल‌िए फायदेमंद होता है वह सोचने लगा कि अंतिम क्षणों में शत्रुता कैसी? दुख के समय सहायता करना तो प्रत्येक मानव का कर्तव्य होना चाहिए। वह उसके पास गया। उसका सिर अपनी गोद में रखकर एक गिलास में चाय निकालकर उसके मुंह से लगाते हुए कहा-मित्र! सैनिक कितने बहादुर होते हैं, यह तो तुमने युद्ध के मोर्चे पर देख ही लिया, अब प्यार से मेरे हाथों से चाय भी पी लो। पढ़ें,  2016 का वार्ष‌िक राश‌‌िफल, जान‌िए कैसा है यह साल आपके ल‌िए जापानी सैनिक के मन में प्रतिशोध की भावना जाग उठी। उसने जेब से चाकू निकाला और भोंक दिया। मरते हुए वह सैनिक नेकी का बदला ऐसे चुकाएगा, भारतीय जवान को इसका एहसास भी नहीं था। उसके हाथ से गिलास छूटा और वह खुद भी गिर पड़ा। उसके गिरते ही जापानी सैनिक भी दूसरी ओर लुढ़क गया। चाकू का घाव प्राणघातक न था। दो-तीन दिन बाद भारतीय सैनिक का घाव भरने लगा। एक दिन अस्पताल में उसने करवट बदली, तो तीसरे पलंग पर वही जापानी सैनिक दिखाई पड़ा। भारतीय सैनिक जब चलने लायक हुआ, तो एक दिन वह चाय का प्याला लेकर जापानी सैनिक के पास जा पहुंचा और मुस्कराते हुए बोला, उस दिन आपको चाय पिलाने की इच्छा अधूरी रह गई थी। भगवान ने मेरी प्रार्थना सुन ली। आज आपको चाय पिलाते हुए बड़ी शांति मिल रही है। आत्मग्लानि ने जापानी सैनिक के प्रतिशोध को खत्म कर दिया था। रुंधे गले से उसने कहा, आज मैं समझ पाया कि भारत में भगवान बुद्ध का जन्म क्यों हुआ था।
दशरथ के यहां कोई संतान नहीं हो रही थी। निराश होकर, गुरु वसिष्ठ से कहा। गुरु वसिष्ठ के कहने पर  यज्ञ हुआ, तो राम आए। राम जी को प्रकट कराने के अन्य कई कारण हैं, अन्य कई भूमिकाएं हैं, कई लोगों को श्रेय मिलेगा, लेकिन मुख्य श्रेय गुरु वसिष्ठ को मिलेगा। ईश्वर को प्रगट होना है, तो कोई साधारण घटना नहीं होती। राम के रूप में ईश्वर प्रगट हुए, इसका एक कारण वसिष्ठ भी थे। वसिष्ठ के काल में जितनी महत्वपूर्ण घटनाएं हुईं, वे रामराज्य में सहायक बनीं। एक तरह से वे रामराज्य रूपी महल के संबल थे। भरत को ऐसा राज्य नहीं चाहिए जिसमें राम न हो। मगर पिता आदेश से बंधे राम नहीं मानते। चरण पादुका लेकर भरत आते हैं, उसी को सिंहासन पर प्रतिष्ठित करके राज्य चलाते हैं। भरत नंदीग्राम में रह कर गुरु वसिष्ठ जी से आज्ञा मांग कर राज्य का संचालन करते थे। तो अभिप्राय यह कि वसिष्ठ जी ने अपने ज्ञान-पुण्य प्रताप से रघुवंश को ऊंचाई पर पहुंचा दिया।
कोसल का राजा ब्रह्मदत्त जब शिकार पर निकलता था, तब उसके साथ बड़ी भारी सेना रहती थी। उनके पीछे-पीछे लोग भी जाते। इस तरह बहुत से वन्यजीवों का प्रतिदिन संहार होता। काशी के समीप मृगदाव नामक वन (आधुनिक सारनाथ) में नंदीय नाम का मृग इस महासंहार से दुखी हुआ। उसने मृग-जंतुओं की एक सभा बुलाई। सबने निर्णय किया कि इसमें-से एक मृग प्रतिदिन राजा से मिलने स्वयं चला जाए। इससे वन्य मृग और पक्षियों का भयंकर संहार रुक जाएगा। राजा ने भी इस प्रस्ताव को स्वीकार कर लिया। पढ़ें,ज‌िनके इन अंगों पर त‌िल होता है उन्हें धन का अभाव कभी नहीं रहता बहुत दिनों बाद नंदीय की बारी आई। पर उसके शांत और सौम्य भाव ने राजा का मन बदल दिया। वह इतना प्रभावित हुआ कि उसके धनुष-बाण हाथ में ही रह गए, वह उसका संधान ही न कर सका। नंदीय बोला, राजन! आप मुझे मारते क्यों नहीं? राजा से कोई उत्तर देते नहीं बना। नंदीय ने फिर दोहराया, तो राजा ने कहा, पता नहीं, मैं तुम्हें क्यों नहीं मार सकता? तुम्हें पूर्ण आयु मिले। राजा के इस प्रकार कहने पर नंदीय बोला, सो तो ठीक है, पर क्या आप बाकी मृगों को भी इसी प्रकार अभय नहीं दे सकते? इस पर राजा ने हामी भर दी। नंदीय ने कहा, क्या आप हवा में उड़ने वाले पक्षियों तथा जल में रहने वाली मछलियों को भी यह आश्वासन दे सकते हैं? राजा ने कहा, क्यों नहीं? और ब्रह्मदत्त ने सारे राज्य में घोषणा करा दी कि अब से सभी वन्य जंतु, पक्षी एवं जलचरों की हिंसा न की जाए। फिर वह नंदीय के सामने हाथ जोड़ कर बोले, आपमें ऐसी क्या क्षमता है कि मैं आपके सामने नतमस्तक हो गया? नंदीय ने कहा, कुछ नहीं। मैं समझता हूं कि मुझे किसी भी क्षण मृत्यु का भय नहीं हुआ। शायद इसीलिए मैं दूसरों के लिए भी अभय प्राप्त कर सका।
हिरण्याक्ष का वध करने और धरती को वापस समुद्र से बाहर निकाल लेने के बाद भी भगवान वाराह अपने लोक वापस नहीं लौटे, तो स्वयं लक्ष्मी, देवताओं और पार्षदों को चिंता होने लगी। किसी की समझ में नहीं आया कि वाराह कहां गए। पढ़ें,36 प्रकार के नर्क, जान‌िए कहां क‌िस कर्म की कैसी म‌िलती है सजा व्याकुल देवताओं ने शंकर जी से अनुरोध किया कि उन्हें तलाश करें। शंकर जी ने हर जगह खोजा, पर वह कहीं नहीं मिले। वह उन्हें दोबारा ढूंढने लगे। इस बार उन्होंने उन्हें सभी लोकों में तलाशा। जब भूलोक में उन्होंने देखा, तो पाया कि वहां वह अपना परिवार बनाए बैठे हैं। स्वजनों के साथ क्रीड़ा कल्लोल में संलग्न हैं। पढ़ें, कृष्‍ण की वह 10 चालें ज‌िसकी वजह से पाण्डव महाभारत में व‌िजयी हुए शिवशंकर ने उनसे वापस ब्रह्मलोक चलने की प्रार्थना की। वाराह ने नहीं माना और कहा, मैं यहीं मजे से हूं। शिव ने कहा, आपके बिना तीनों लोकों में हाहाकार मचा हुआ है। वाराह ने इस बारे में कुछ भी कहने-सुनने से इन्कार कर दिया और अपना क्रीड़ा-विनोद छोड़ने को तैयार न हुए। बहुत समझाने के बाद भी वाराह नहीं माने, तो शंकर क्रुद्ध हो गए। उन्होंने त्रिशूल से वाराह का पेट फाड़ डाला। उनका शरीर क्षत-विक्षत हो गया, तो विवश होकर वाराह भगवान अपने लोक जा पहुंचे। प्रतीक्षा में चिंतित बैठे देवताओं ने जब उनसे विलंब का कारण पूछा तो उन्होंने कहा, शरीर और उसकी ममता बड़ी प्रबल है। जीवधारी उसी में लिप्त होकर लक्ष्य को भूल जाते हैं। सुख-साधनों के छूटे बिना उस माया से छुटकारा नहीं मिलता। अन्य शरीरधारियों की तरह मेरी भी दुर्गति हुई। शंकर जी ने उस माया को विदीर्ण न किया होता, तो मेरे लिए भी वापस लौटना कठिन था। यह सुनकर शिवजी हंस पड़े। उन्होंने कहा, आसक्ति के बंधनों में बंधे हुए जीव अगर त्याग न करें, तो उनका छुटकारा संभव नहीं। आसक्ति ग्रस्त वाराह जी की जब यह दुर्गति हुई, तो दूसरों के बारे में कहना ही क्या?
नवरात्र हो या दीपावली हर पूजा के बाद हवन करने का न‌ियम है। इसके पीछे आमतौर पर धार्म‌िक कारण माना जाता है ज‌ब‌क‌ि इसका एक बड़ा वैज्ञान‌िक कारण भी है। यज्ञ के समय जलाई जाने वाली सामग्री रोग उपचार के काम भी आती है। सामान्य तौर पर जलाई गई अग्नि के अपने परिणाम हैं, उससे वस्तु, व्यक्ति और उपकरणों को गरम कर सकता है, लेकिन यज्ञ अग्निहोत्र में जगाई गई आंच व्यक्ति कई रोगों से भी मुक्त बनाती या उसके लिए रक्षा कवच का काम करती है। ओहिजनबर्ग यूनिवर्सिटी (म्यूनिच) के शोध अनुसंधान में लगे अर्नाल्ड रदरशेड ने कहा है कि यज्ञ अग्निहोत्र से इतने रोगों का उपचार किया जा सकता है कि इस विधि को यज्ञोपैथी कहा जा सकता है।
उसके केश और वस्त्र भीगे हुए थे। मुख पर बड़ी उदासी और मन में अत्यंत खिन्नता थी। यह देखकर भगवान बुद्ध ने मृगारमाता विशाख से पूछा, ‘तुम्हारी ऐसी स्थिति देखकर आश्चर्य होता है।’ वह अभिवादन करके उनके निकट बैठ गई। उसने कहा, ‘इसमें आश्चर्य की क्या बात है भंते! मेरे पौत्र का देहांत हो गया है, इसलिए मृतक के प्रति यह शोक आचरण है।’ बुद्ध ने पूछा, ‘विशाखे! श्रावस्ती में इस समय जितने मनुष्य हैं, तुम उतने पुत्र-पौत्र की इच्छा करती हो?’ विशाखा का उत्तर था, ‘हां भंते!’ तथागत का दूसरा प्रश्न था, ‘श्रावस्ती में नित्य कितने मनुष्य मरते होंगे? ‘प्रतिदिन कम से कम दस मरते हैं। किसी दिन संख्या कम भी रहती होगी, पर कभी नागा नहीं होता।’ विशाखा इस तरह के प्रश्नों से विस्मित थी। ‘तो तुम किसी भी दिन बिना भीगे केश और वस्त्र के नहीं रहती होगी।’ ‘नहीं भंते! केवल उस दिन ही भीगे केश और वस्त्र में रहना होता है, जिस दिन किसी प्रिय (पुत्र या पौत्र) का देहांत होता है।' ‘इससे यह स्पष्ट होता है कि जिसके सौ प्रिय (अपने संबंधी) हैं, उसे सौ दुख होते हैं; जिसका एक भी प्रिय-अपना संबंधी नहीं है, उसके लिए जगत में कहीं भी दुख नहीं है। वह सुख का बोध करता है, सुखस्वरूप हो जाता है।’ भगवान ने दुख-सुख का विवेचन किया। यह सुनकर विशाखा ने प्रसन्नता पूर्वक कहा, ‘मैं भूल में थी, भंते! मेरी आंखें खुल गईं। मुझे प्रकाश मिल गया।’ तथागत ने विशाखा को धर्मकथा का उपदेश देते हुए कहा, ‘जगत में सुखी होने का एकमात्र उपाय यह है कि किसी को प्रिय (अपना) न मानें, ममता न करें, रागरहित होना चाहें, तो कहीं भी संबंध न स्वीकार करें।’
गुजरात की राजमाता मीणलदेवी बड़ी उदार थीं। वह सोमनाथ के दर्शन करने गई। अपने साथ वह पर्याप्त मात्रा में सोने-चांदी की मुद्राएं ले गई थी। साधु-संतों और सामान्य जनों को उन्होंने यथेष्ट दान दिया। मां की यात्रा के पुण्य-प्रसंग में राजा सिद्धराज ने लोगों के लाखों रुपये का लगान माफ कर दिए। इससे मीणल के मन में अभिमान आ गया कि मेरे समान दान करने वाली दूसरा कोई नहीं। इस अभिमान में फूली न समाती हुई वह सो गई। उस रात उन्होंने सपना देखा। सपने में जैसे भगवान सोमनाथ कह रहे थे, मंदिर में एक गरीब स्त्री यात्रा करने आई है, तू उसका पुण्य मांग। मीणल ने सोचा, इसमें कौन-सी बड़ी बात है? रुपये देकर पुण्य ले लूंगी। राजमाता ने उस गरीब स्त्री की खोज कराई। उनके सेवक यात्रा में आई एक अकिंचन वृद्ध स्त्री को ले आए। राजमाता ने उससे कहा-अपना पुण्य मुझे दे सकती हो? बदले में जितना चाहे धन ले लो। उसने मना कर दिया। मीणल को इस तरह मना करना अच्छा नहीं लगा। तब राजमाता ने कहा-तूने ऐसा क्या पुण्य किया है, बता तो सही। उस स्त्री ने कहा, कुछ नहीं। मैं घर से निकलकर कई गांवों में भीख मांगती हुई यहां पहुंची हूं। कल तीर्थ का उपवास था। किसी पुण्यात्मा ने आज मुझे बिना नमक का सत्तू दिया। मै उसे खाने लगी, तो एक वृद्ध सज्जन ने कुछ हिस्सा देने के लिए कहा। मैंने पहले उस साधु को समर्पित किया और बचे हुए से अपने उपवास का पारण। मेरा तो पुण्य ही क्या है? पुण्य तो आपका और परिवार  के लोगों का है। आप राज परिवार के हैं। आपने प्रजा का लगान माफ करवा दिया। सोने की मोहरों से शंकर की पूजा की। आप मेरा पुण्य क्यों मांग रही हैं, जो कुछ है ही नहीं? मीणल की नींद टूट गई। शिवालय में कोई गा रहा था। राजमाता को लगा कि गीत उसी के लिए था। तभी उन्होंने संकल्प लिया कि संपत्ति कितनी भी हो, उसका गुमान नहीं करना चाहिए।
प्राचीन काल में राजा सर्वमित्र के शासन काल में महात्मा बुद्ध बोधिसत्व-शरीर में थे। उन्होंने विनम्रता, उदारता, क्षमाशीलता और दान तथा सदाचार के बल पर शक्रपद प्राप्त कर लिया था। राजा सर्वमित्र को मदिरा पीने का व्यसन था। एक समय राजा पान गृह में अधिकारियों के साथ बैठा हुआ था; मदिरापान का क्रम चलने वाला ही था कि लोग चौंक उठे। एक साधु पुरुष राजा के सिंहासन के सामने खड़े होकर कहने लगा, इस पात्र में सुरा भरी हुई है। इसका मुख पुष्पों से ढका है; इसे कौन खरीदेगा? उसके बाएं हाथ में सुरा-पात्र था। पढ़ें,साप्‍ताह‌िक राश‌िफलः नवरात्र का दूसरा सप्‍ताह इनके ल‌िए है भाग्‍यशाली राजा ने उठकर कहा, आप कोई बहुत बड़े मुनि हैं, आपके नेत्रों से चंद्र ज्योत्सना की तरह दया उमड़ रही है। अद्भुत तेज है आपका! साधु ने कहा, तुम ठीक समझते हो, लेकिन तुम्हें रोग-शोक का भय न हो, तो इसे खरीद लो। सर्वमित्र ने कहा, महाराज! आप तो विचित्र ढंग का सौदा कर रहे हैं; सब अपनी वस्तु की प्रशंसा करते हैं, पर आप अपनी वस्तु के दोष प्रकट कर रहे हैं। साधु ने जवाब दिया, सर्वमित्र! इसमें विषमयी मदिरा है। जो पीता है, वह वश में नहीं रहता। यह नरक में ले जाती है। राजा ने कहा, भला, इसका पान ही कोई क्यों करेगा? आपने अपने सदुपदेश से मेरी आंखें खोल दीं। आपने मुझे उस तरह शिक्षा दी है, जिस तरह पिता पुत्र को, गुरु शिष्य को और मुनि जिज्ञासु को देते हैं। मैं अब कभी मदिरा-पान नहीं करूंगा। आपके व्यक्तित्व को प्रणाम करते हुए मैं आपको पांच गांव, सौ दासियां और अश्वयुक्त दस रथ भेंट करता हूं। सर्वमित्र! मुझे किसी वस्तु की आवश्यकता नहीं है। मेरे पास तो स्वर्ग का वैभव है। साधुवेषधारी बोधिसत्व ने स्पष्ट किया।
दीपावली पर आपने अपने घर देवी लक्ष्मी को बुलाने की पूरी तैयारी कर ली होगी लेक‌िन आपकी यह तैयारी तफी सफल होगी जब आप व‌िध‌िवत रूप से दीपावली की शाम देवी लक्ष्मी के साथ गणेश जी और कुबेर महाराज की पूजा करें। दीपावली की पूजा का शास्‍त्रों में बड़ा महत्व बताया गया है और इसी महत्व को ध्यान में रखते हुए पंड‌ित राकेश झा से जान‌िए दीपावली की पूजा व‌िध‌ि व‌िस्तार से।
गुरु गोविंद सिंह वन में बैठे एकांत चिंतन में लीन थे। उनके मन में देश, समाज और संस्कृति के उत्थान के लिए योजनाओं और कामों के विचार गूंज रहे थे। तभी उन्होंने देखा कि यमुना को पार कर उनका कोई शिष्य उनकी ओर आ रहा है। जब वह पास आया, तो उन्होंने उसे पहचान लिया। उस शिष्य का नाम रघुनाथ था। वह काफी संपन्न और ऐश्वर्यशाली था। उसे अपनी धन-संपदा का भी अभिमान था। पास आकर उसने गुरु को प्रणाम किया, और वहीं पास में बैठ गया। गुरु ने पूछा, आओ रघु, कैसे आए हो? वह बोला, सुना कि आप हम लोगों को छोड़कर एकांत वन में जा रहे हैं। इसलिए विचार आया कि आपकी कुशल-क्षेम पूछ आऊं। गुरु गोविंद सिंह ने कहा, मेरी कुशल क्या जानना है रघु। कुशल तो मेरे उन बंदों की पूछ, जो अपना सारा समय और सामर्थ्य लोगों को जगाने में लगाते हैं। यह कहकर वह भोजन के लिए उठे। उनका आहार देखकर रघु ने कहा, गुरुजी, आप इस रूखे-सूखे भोजन से निर्वाह कर रहे हैं। गोविंद सिंह ने तत्काल कहा, प्रेम का पकवान है यह। इन्हें एक भाई दे गया है। यह सुनते ही रघुनाथ ने कहा, तो मैं भी आपकी सेवा में एक तुच्छ भेंट अर्पित करता हूं। और उसने अपने दोनों हाथों के हीरे जड़े कड़े उतारे और गुरुजी के सामने रख दिया। गुरु ने उसके चेहरे की ओर देखा और कड़ों को झाड़ी में फेंक दिया। रघु ने कहा, अभी मेरे पास बहुत संपत्ति है। जितनी कहें, उतनी मैं आपको दे सकता हूं। गुरु बोले, मुझे संपत्ति की नहीं, बंदों की जरूरत है, जो समाज के काम में जुट सके। यह सुनकर रघुनाथ को सच्चाई का बोध हुआ। उसने तत्काल समाज सेवा का प्रण ले लिया। गुरु जी ने उसे गले से लगा लिया।
प्रतिष्ठानपुर नरेश सातवाहन आखेट को निकले, और सैनिकों से अलग होकर वन में भटक गए। भटकते भूखे-प्यासे राजा सातवाहन एक भील की झोपड़ी पर पहुंचे। भील उन्हें पहचानता नहीं था, फिर भी अतिथि समझकर उसने उनका स्वागत किया। भील की झोपड़ी में कुछ था नहीं, सिवाय सत्तू के। राजा ने सत्तू खाकर भूख मिटाई। रात्रि हो चुकी थी। पढ़ें,ज‌िनके इन अंगों पर त‌िल होता है उन्हें धन का अभाव कभी नहीं रहता रात्रि शीतकाल की थी। शीतल वायु चल रही थी। भील स्वयं झोपड़ी से बाहर सोया और राजा सातवाहन को उसने झोपड़ी में सुलाया। रात्रि में वर्षा भी हुई। भील भीगता रहा। उसे सर्दी लग गई, और उसी रात उसकी मृत्यु हो गई। प्रातःकाल राजा के सैनिक उन्हें ढूंढते हुए पहुंचे। सातवाहन ने सम्मान से भील का अंतिम संस्कार कराया। भील की पत्नी को उन्होंने बहुत-सा धन दिया। यह सब करके भी नरेश को शांति नहीं हुई। वह नगर तो लौट आए, किंतु उदास रहने लगे। उनका शरीर दिनोंदिन दुर्बल होने लगा। राजा को चिंता का रोग था, और उसकी औषधि किसी के पास नहीं थी। पढ़ें, सुबह-सुबह इन 8 चीजों को देखना बड़ा ही अपशकुन माना जाता है राजा की चिंता थी, बेचारे भील ने मुझे सत्तू दिया, मुझे झोपड़ी में सुलाकर खुद बाहर सोया, और उसकी मृत्यु हो गई। दान और अतिथि-सत्कार का ऐसा ही फल होता हो, तो कौन दान-पुण्य करेगा? कई महीने हो गए। एक दिन भगवती सरस्वती के कृपा-पात्र पंडित वररुचि प्रतिष्ठानपुर पहुंचे। राजा की चिंता का समाचार पाकर वह राजभवन पहुंचे, और राजा को लेकर नगरसेठ के घर गए। नगरसेठ के छोटे पुत्र को जब राजा के सामने लाया गया, तो वह अबोध बालक सहसा बोल उठा, राजन, मैं आपका बहुत कृतज्ञ हूं। आपको सत्तू देने के फल से भील का शरीर छोड़कर मैं नगरसेठ का पुत्र हुआ हूं, और उसी पुण्य के प्रभाव से मुझे पूर्वजन्म का स्मरण भी है। यह देखकर राजा की चिंता दूर हो गई।
बात 1926 की है। गांधी जी उन दिनों साबरमती में रहते थे। दीनबंधु सी एफ एंड्रूज भी उन दिनों वहीं थे। एक दिन मालाबार की ओर से कांग्रेस कमेटी का मंत्री गांधी जी के पास आया। उसने सार्वजनिक कोष का काफी धन लोकसेवा में खर्च किया था। लेकिन हिसाब-किताब में वह कच्चा था। पढ़ें, साप्ता‌‌ह‌िक राश‌िफलः जान‌िए इस हफ्ते कौन सा द‌िन आपकी राश‌ि के ल‌िए शुभ है जमा-खर्च का हिसाब वह ठीक से पेश नहीं कर पाया। हजार रुपये का अंतर आ रहा था। स्थानीय कार्यकारिणी का फैसला था, जमा-खर्च पेश करो या फिर पैसे भरो। वह कार्यकर्ता असहाय-सा हो गया। उसने कहा, इतने पैसे कहां से दूं? सदस्य ने भी विवशता बताई, तो उस कार्यकर्ता को महात्मा गांधी की याद आई। उसने सदस्य से कहा, मैं बापू के पास जाता हूं। वह कह देंगे, तब तो मानोगे? पढ़ें, भीष्म की वह 11 चूक ज‌िसकी वजह से महाभारत का महायुद्ध हुआ सदस्य ने हामी भर दी। मंत्री गांधी जी के पास पहुंचा। गांधी जी ने उसकी बात सुनकर कहा, हो सकता है कि तुमने एक भी पैसा खुद के लिए खर्च न किया हो, मगर तुम्हें पैसे भरने चाहिए। सार्वजनिक काम में व्यवस्थित होना बहुत जरूरी है। मंत्री ने कहा, मुझसे भूल हो गई। इसका मुझे पश्चाताप है। लेकिन अब क्या हो? गांधी जी बोले, पैसा भरना ही एकमात्र उपाय है। यह सुनकर मंत्री रोने लगा। पास ही दीनबंधु खड़े थे। वह बोले, बापू! यह आदमी पश्चाताप कर रहा है। आप उससे इतनी कठोरता से क्यों बोलते हैं? गांधी जी ने कहा, पश्चाताप केवल मन में होने से क्या लाभ? दोष का परिमार्जन हो, तो ही कहा जा सकेगा कि वास्तविक पश्चाताप हुआ। महात्मा गांधी के इस तरह कर्तव्यनिष्ठुर होने पर उनके पास कहने के लिए कुछ नहीं था। उस कार्यकर्ता ने अपनी नींद में कटौती कर सूत काता और उससे भूल-चूक की भरपाई की।
कोसल के राजा का नाम चारों ओर फैला था। वह गरीबों के रक्षक और प्रजापालक थे। काशीपति ने जब उनकी कीर्ति सुनी, तब वह जल-भुन गए। झट उन्होंने एक बड़ी सेना ली और कोसल पर चढ़ आए। युद्ध में कोसलनरेश की हार हुई और वह वन भाग गए। कोसलनरेश की पराजय से वहां की प्रजा दिन-रात रोने लगी। काशीराज ने सोचा कि प्रजा की मदद लेकर कोसलनरेश कहीं फिर विद्रोह न कर बैठें, इसलिए उन्होंने घोषणा करा दी कि जो कोसलपति को ढूंढ लाएगा, उसे सौ मोहरें दी जाएंगी। चूंकि प्रजा में कोसलनरेश का सम्मान था, इसलिए जिसने भी यह घोषणा सुनी, आंख-कान बंदकर जीभ दबा ली। इधर कोसलनरेश दीन-मलीन होकर जंगल में भटक रहे थे। एक दिन एक पथिक उनके सामने आया और पूछने लगा, वनवासी, इस वन का कहां जाकर अंत होता है, और कोसलपुर जाने का मार्ग कौन-सा है? राजा ने पूछा, तुम्हारे वहां जाने का कारण क्या है? पथिक बोला, मैं व्यापारी हूं। मेरी नौका डूब गई है। अब द्वार-द्वार कहां भीख मांगता फिरूं। सुना था कि कोसल का राजा बड़ा उदार है। इसलिए उसी के दरवाजे जा रहा हूं। थोड़ी देर तक सोचने के बाद राजा ने कहा, चलो तुम्हें पहुंचा ही आऊं। काशीराज की सभा में एक जटाधारी व्यक्ति आया। काशीनरेश ने पूछा, कहिये, किस लिए पधारे? जटाधारी ने कहा, मैं कोसलराज हूं। तुमने मुझे पकड़कर लाने वाले को सौ स्वर्ण मुद्राएं देन की घोषणा कराई थी। मेरे साथी को वह धन दे दो। सारी सभा सन्न हो गई। व्यापारी की आंखों में आंसू आ गए। काशीपति सारी बातें सुनकर स्तब्ध रह गए। क्षण भर के बाद उन्होंने कहा, मैं अपना हृदय प्रदान करता हूं, और आपका राज्य भी। यह कहते हुए उन्होंने झट कोसलराज को सिंहासन पर बिठा दिया। सारी सभा धन्य-धन्य कह उठी।
कितने ही संवेदनशील और उन्नत कैमरे बन जाएं, लेकिन वे आंखो की तरह संवेदनशील और सक्रिय नहीं हो सकते। आंखों की पलकें एक मिनट में तीस सेकेंड बन्द रहती और लगभग उतनी ही देर खुली रहती हैं। यह सिलसिला निरंतर और अनायास ही चलता रहता है। पर आश्चर्य कि इसका पता तक नहीं चलता। शरीर विज्ञानियों के अनुसार आंखें गर्भस्थ शिशु के पांच महीने का होते तक बन पूरी जाती हैं। जन्म के बाद छह वर्ष की उम्र तक उनका विकास होता रहता है। लेकि‍न मस्तिष्क के जिन केंद्रों से उसका जुड़ाव बनता है, उनका विकास होने में करीब पचीस वर्ष लग जाते हैं। नवसारी (गुजरात) मेडिकल कालेज में पेडियाट्रिक विभाग की प्रमुख डा. लीला बेंजामिन का कहना है कि शरीर के विकास की यह प्रक्रिया पचीस वर्ष की उम्र में स्थिर हो जाती है। सभ्यता के विकास और प्रयोगों की शुरुआती शताब्दियों तक पचीस वर्ष की उम्र गुरुकुलों में या विद्यापीठों में ही बिताई जाती थी। उसका कारण शरीर और मन का पूरी तरह विकसित हो जाना ही रहा हो तो कोई आश्चर्य नहीं है।
मशहूर जर्मन संगीतज्ञ मैंडेलसान के दादाजी मौसेज मैंडेलसान का हुलिया आकर्षक नहीं था। एक तो उनका कद छोटा था, दूसरे उनके शरीर पर एक अजीब-सा कूबड़ था। इस वजह से वह देखने में और असुंदर लगते थे। एक बार वह हैमबर्ग के किसी व्यापारी से मिलने गए। जाने का मकसद कारोबारी था, लेकिन व्यापारी से मुलाकात घर पर ही तय हुई। मौसेज ने वहां बेहद खूबसूरत लड़की फ्रमजी को देखा। वह उस व्यापारी की ही बेटी थी। मौसेज को पहली ही नजर में वह भा गई। फ्रमजी को भी मौसेज सुहाए। जपें,मां दुर्गा के 10 चमत्कारी मंत्र ज‌िनसे होती है हर मनोकामना पूरी वह सोचने लगी कि मौसेज अगर सुंदर होते, उनका व्यक्तित्व थोड़ा भी मेल खाता, तो वह खुद उसके सामने शादी का प्रस्ताव रख देती। लेकिन अजीब से हुलिए के कारण फ्रमजी ने मौसेज को नजर अंदाज कर दिया। जब चलने का वक्त आया, तो मौसेज ने हिम्मत जुटाई। यह फ्रमजी से बात करने का आखिरी मौका था। वह उसके कमरे तक पहुंचे। पर वह मौसेज की तरफ देखना भी नहीं चाहती थी। यह देखकर मौसेज बहुत दुखी गए। उन्होंने बातचीत करने की कोशिश की, लेकिन बात हो नहीं पाई। आखिर मौसेज ने पूछा, क्या आप मानती है कि शादियां स्वर्ग में तय होती हैं? हां, उस लड़की ने फर्श की तरफ देखते हुए जवाब दिया। मैं भी यही मानता हूं, मौसेज ने कहा। देखिए, हर लड़के के जन्म के समय ईश्वर उसे यही बताता है कि उसकी शादी किससे होगी। जब मैं पैदा हुआ, तो ईश्वर ने कहा, तुम्हारी पत्नी कूबड़ी होगी। उसी वक्त मैंने प्रभु से कहा, अगर वह कुबड़ी हुई, तो कितनी बुरी बात होगी। मेहरबानी करके कूबड़ मुझे दे दो और उसे सुंदर बना दो। तब फ्रमजी ने उसकी आंखों में देखा और अपना हाथ मैंडेलसान के हाथ में दे दिया।
महाभारत का युद्ध जिस दिन समाप्त हुआ, उस दिन कृष्ण पांडवों को लेकर शिविर में नहीं लौटे। वह सात्यकि तथा पांडवों को लेकर वहां चले गए, जहां युद्धकाल में द्रौपदी तथा अन्य रानियां रहती थीं। उसी रात अश्वत्थामा ने पांडवों के शिविर में आग लगा दी और पांडव पक्ष के बचे हुए वीरों के साथ ही द्रौपदी के पांचों पुत्रों को भी सोई हुई अवस्था में मार डाला। पढ़ें,वास्‍तु व‌िज्ञानः यह 7 चीजें ज‌िन्हें घर में रखने से नहीं होती धन की कमी सुबह कृष्ण और पांडव लौटे। शिविर की दशा देखकर जो दुःख उन्हें हुआ, नारियों में जो क्रंदन व्याप्त हुआ, उसका वर्णन व्यर्थ है। महारानी द्रौपदी की व्यथा का पार नहीं था। उनके पांचों पुत्रों के मस्तकहीन शरीर उनके सामने पड़े थे। ‘मैं हत्यारे अश्वत्थामा को इसका दंड दूंगा।’ अर्जुन ने द्रौपदी को आश्वासन दिया। कृष्ण के साथ गांडीवधारी अर्जुन एक रथ में बैठकर चले। अश्वत्थामा ब्रह्मास्त्र का प्रयोग करके भी बच नहीं सका। अर्जुन ने उसे पकड़ लिया, किंतु गुरुपुत्र का वध करना उन्हें उचित नहीं जान पड़ा। रस्सियों से भली प्रकार बांधकर रथ में डालकर वह उसे ले आए और द्रौपदी के सम्मुख खड़ा कर दिया। अश्वत्थामा को देखते ही भीमसेन ने दांत पीसकर कहा, इस दुष्ट को तत्काल मार देना चाहिए। पढ़ें,इस तरह कुंती, गांधारी और धृतराष्ट्र को म‌िली थी दर्दनाक मौत पांच-पांच पुत्रों की लाश सामने पड़ी थी और उनका हत्यारा सामने खड़ा था; किंतु द्रौपदी की दशा भिन्न थी। पशु समान बंधे, लज्जा से मुख नीचा किए अश्वत्थामा को देखकर वह पांडवों से बोली, यह क्या किया आपने? जिनकी कृपा से आप सबने अस्त्रज्ञान पाया है, वे गुरु द्रोणाचार्य ही यहां पुत्र रूप में खड़े हैं; झटपट छोड़ दीजिए। पुत्र-शोक कैसा होता है, यह मैं अनुभव कर रही हूं। इनकी पूजनीया माता कृपादेवी को यह शोक न हो। द्रौपदी की दया विजयी हुई। अश्वत्थामा के मस्तक की मणि लेकर उसे छोड़ दिया गया।
एक शोध से यह बात सामने आई है क‌ि सौ लोग शरीर छोड़ते हैं तो उनमें से करीब पचासी लोग तुरंत अर्थात पैंतीस से चालीस सप्ताह के भीतर जन्म ले लेते हैं। बाकी पंद्रह प्रतिशत लोगों में से ग्यारह प्रतिशत लोगों को एक से तीन साल के भीतर नया जन्म मिल जाता है। बंगलौर स्थित स्पिरिचुअल साइंस रिसर्च फाउंडेशन(एसएसआरएफ) के अध्ययन को मानें तो मरने वालों में चार प्रतिशत आत्माओं को लंबा इंतजार करना पड़ता है। यह इंतजार चार सौ साल से हजार और कभी कभी तो हजारों साल तक इंतजार करना पड़ता है।
मगध के एक गांव में विशाखदत्त नाम का एक युवक रहता था। वह बहुत मेहनती था, पर हमेशा सशंकित रहता था कि वह अपने काम में सफल होगा या नहीं! एक दिन गांव में प्रसिद्ध संत शिवरामदास का आगमन हुआ। विशाखदत्त भी संत से मिला और उन्हें अपनी नाकामियों के बारे में बताया। संत ने कहा, तुम्हारी समस्या का हल इस ताबीज में है, इसमें कुछ मंत्र रखे हैं। इन्हें सिद्ध करने के लिए तुम्हे एक रात श्मशान में गुजारनी होगी। पढ़ें, ज‌िनके इन अंगों पर त‌िल होता है उन्हें धन का अभाव कभी नहीं रहता श्मशान का नाम सुनते ही विशाखदत्त का चेहरा पीला पड़ गया। वह कहने लगा, लेकिन मैं रात भर अकेले कैसे रहूंगा? संत ने समझाया, घबराओ मत, यह कोई मामूली ताबीज नहीं है। यह तुम्हें हर संकट से बचाएगा। युवक को बात समझ आई और उसने पूरी रात श्मशान में बिताई। सुबह होते ही वह संत जी के पास पहुंचा और धन्यवाद देने लगा। इस घटना के बाद विशाखदत्त बदल गया। अब वह जो भी करता सफल होता, और सोचता कि ताबीज के कारण कामयाब हो रहा है। पढ़ें,सुबह-सुबह इन 8 चीजों को देखना बड़ा ही अपशकुन माना जाता है करीब साल भर बाद फिर संत उस गांव में आए। विशाखदत्त तुरंत उनके दर्शन के लिए गया और उनके दिए ताबीज का गुणगान करने लगा। तब संत जी बोले, बेटे! जरा अपनी ताबीज निकालकर देना। उन्होंने ताबीज हाथ में लिया और उसे खोला। उसे खोलते ही विशाखदत्त स्तब्ध रह गया। ताबीज के अंदर मंत्र-वंत्र नहीं लिखा था। वह तो एक पुर्जा मात्र था! विशाखदत्त ने कहा, यह क्या महाराज, यह तो एक मामूली ताबीज है, फिर इसने मुझे सफलता कैसे दिलाई? संत ने कहा, तुम्हें सफलता इस ताबीज ने नहीं, बल्कि विश्वास की शक्ति ने दिलाई है। तुम इसलिए सफल नहीं हो पा रहे थे कि तुम्हें खुद पर यकीन नहीं था। लेकिन जब इस ताबीज के बहाने वह सोई शक्ति जाग गई, तो तुम सफल होते चले गए।
ओशो का कहना है कि योग न तो आस्तिक है और न नास्तिक। योग एक सीधा विज्ञान है। पतंजलि सचमुच अपूर्व हैं, एक चमत्कार हैं। वे ईश्वर के विषय में कभी बोलते ही नहीं। और यदि उन्होंने एक बार ईश्वर का उल्लेख किया भी है, तब भी वे इतना ही कहते हैं कि ईश्वर परम सत्य तक पहुंचने की विधियों में से एक विधि ही है। और ईश्वर हैं नहीं। ईश्वर में विश्वास करना पतंजलि के लिए केवल एक उपाय है। क्योंकि ईश्वर में विश्वास करने से प्रार्थना संभव होती है, ईश्वर में विश्वास करने से समर्पण संभव होता है। महत्व समर्पण और प्रार्थना का है, ईश्वर का नहीं। ईश्वर में विश्वास करना तो केवल एक मार्ग है। लेकिन यह जरूरी नहीं है। तुम कुछ और चुन सकते हो। बुद्ध परम यथार्थ तक पहुंच जाते हैं ईश्वर में विश्वास किये बगैर। वे भिन्न मार्ग चुनते हैं, जहां ईश्वर की आवश्यकता नहीं है। यह ऐसे है जैसे तुम मेरे घर आए हो और एक निश्चित गली से गुजरे हो। लेकिन वह गली साध्य नहीं थी, वह साधन मात्र थी। तुम उसी घर में किसी दूसरे रास्ते से भी पहुंच सकते थे और कई लोग दूसरे रास्तों से भी पहुंचे हैं। तुम्हारे रास्ते पर हो सकता है हरे वृक्ष हों, विशाल वृक्ष हों और दूसरे रास्तों पर न हों। अतः ईश्वर केवल एक मार्ग है, फर्क को जरा ध्यान में रखना। ईश्वर लक्ष्य नहीं है, ईश्वर बहुत से मार्गों में से मात्र एक मार्ग है।
एक दिन साबरमती आश्रम के पास के किसी गांव के लोग महात्मा गांधी के पास आए और कहने लगे, बापू, हमने अपने गांव में एक सभा का आयोजन किया है। आप समय निकाल कर आएं और हमारा मार्गदर्शन करें, तो बड़ी कृपा होगी। गांधी जी ने अगले दिन के लिए निर्धारित अपने कार्यक्रमों को देखा और पूछा, यह कार्यक्रम कितने बजे प्रस्तावित है। एक कार्यकर्ता बोला, हमने चार बजे निश्चित किया है। गांधी जी के कार्यक्रमों में अगले दिन चार बजे कोई व्यस्तता नहीं थी, सो उन्होंने कार्यक्रम में जाने की स्वीकृति दे दी। कार्यकर्ता बोला, बापू, कल मैं एक घंटा पूर्व गाड़ी भेज दूंगा, ताकि आपको कष्ट न हो। गांधी जी बोले, ठीक है, मैं निश्चित समय पर तैयार रहूंगा। अगले दिन जब पौने चार बजे तक कोई नहीं पहुंचा, तो गांधी जी चिंतित हो गए और सोचने लगे कि यदि वह समय पर नहीं पहुंचेंगे, तो लोग क्या कहेंगे? उनका समय व्यर्थ में नष्ट होगा। गांधी जी ने एक उपाय सोचा और उस पर अमल किया। कुछ समय पश्चात वह कार्यकर्ता गाड़ी लेकर गांधी जी को लेने आश्रम पहुंचा, तो गांधी जी वहां नहीं थे। उसे बड़ा आश्चर्य हुआ। वह वापस लौट गया, और जब वह सभा स्थल पर पहुंचा, तो देखा कि गांधी जी भाषण दे रहे थे और सभी लोग उन्हें तन्मयता से सुन रहे थे। भाषण के उपरांत वह गांधी जी से मिला, और उनसे बोला, मैं आपको लेने आश्रम गया था, मगर आप वहां नहीं मिले, फिर आप यहां तक कैसे पहुंचे? गांधी जी ने कहा, जब आप पौने चार बजे तक नहीं पहुंचे, तो मुझे चिंता हुई। इसलिए मैंने साइकिल उठाई और उसे चलाते हुए यहां पहुंच गया। यह सुनकर वह कार्यकर्ता बहुत शर्मिंदा हुआ। उसे समझाते हुए गांधी जी ने कहा, समय धन है, इसे व्यर्थ मत गंवाओ।
शारदीय नवरात्र के पहले दिन कानपुर के प्रमुख दुर्गा मंदिरों में मातारानी के दर्शनों के लिए भीड़ उमड़ी। किसी ने नारियल चढ़ाया तो किसी ने चुनरी। 
समय-समय पर ऐसी घटनाएं सामने आती रहती हैं क‌ि मरने के कुछ समय बाद व्‍यक्‍त‌ि फ‌िर से ज‌िंदा हो गया। ऐसे ही मृत्यु के किनारे को छूकर लौटने वाले अनेकों व्यक्तियों ने जो कुछ देखा महसूस किया और बताया, उन विवरणों पर वैज्ञानिकों ने अध्ययन किया है। 1970 में अमेरिका में इस तरह के अध्ययन के लिए ‘साइन्टिफिक स्टडी ऑफ नियर डेथ फिनोमेना ” नाम से एक संस्था। ब. रेमण्ड ए. मूडी नामक विख्यात मनःचिकित्सक की टीम ने प्रतिवर्ष 100 से ज्यादा ऐसे लोगों पर अध्ययन किया। सैकड़ों परीक्षणों के बाद डा.रेमंड ने देखा कि कुछ समानताएं सब में होती हैं। जो भी व्यक्ति मृत्यु के निकट पहुँच गये, उन्होंने सबसे पहले शरीर को छोड़ने के बाद दूर से उसे देखा। अनेक मृतक संबंधी भी मिलते हैं। घने अंधकार भरे मार्ग से प्रकाश की ओर गमन का अनुभव होता है। प्रकाश की ओर जाते ही शान्ति और आनन्द की अनुभूति होती है।
गुरु नानक भ्रमण करते हुए हरिद्वार पहुंचे। कोई धार्मिक पर्व था, शायद श्राद्धपर्व। गंगातट पर भारी भीड़ थी। श्रद्धालु लोग आते और स्नान करते। प्रातःकाल का समय था। गुरु ने सोचा, स्नान के लिए इतना उपयुक्त स्थान कहां मिलेगा। वह भी गंगातट की ओर चल पड़े। वहां जाकर देखा कि एक व्यक्ति पूर्व की ओर देखते हुए जल उलीच रहा है। दूसरे व्यक्ति को देखा, तो वह भी पूर्व दिशा की ओर मुंह कर जल चढ़ा रहा था। नानकदेव ने देखा कि और दूसरे लोग भी इसी तरह अर्घ्य दे रहे थे। तात्पर्य यह कि जो भी स्नान के लिए आता, वह तर्पण न भूलता। शादी की उम्र हो गई है तो लड़के यह 7 गलत‌ियां न करें गुरु नानक ने यह देखकर एक व्यक्ति से पूछा, आप अभी क्या कर रहे थे? उस व्यक्ति ने कुछ रुखाई से कहा, पितरों का तर्पण कर रहे थे। गुरु ने पूछा, इस तरह पितरों को जल पहुंच जाता है क्या? जवाब मिला, जरूर पहुंच जाता है। नहीं पहुंचता, तो लोग व्यर्थ ही यह सब क्यों कर रहे हैं? गुरु नानक ने कुछ और नहीं पूछा। उन्होंने पहले स्नान किया, और फिर पीछे आकाश की ओर देखते हुए गंगा में खड़े होकर धारा से बाहर पानी उलीचने लगे। पास ही खड़े लोगों को अटपटा-सा लगा। उन्होंने पूछा, आप यह क्या कर रहे हैं? तर्पण ऐसे नहीं किया जाता है। इन 16 गुणों वाली लड़क‌ियां भाग्यशाली और उत्तम होती हैं नानकदेव ने कहा, भाइयो, हमारे खेत पंजाब में हैं, उन्हें पानी दे रहा हूं। पास खड़े एक वृद्ध ने पूछा, गुरु जी, इतनी दूर यहां से पंजाब और वहां आपके खेत, भला पानी कैसे पहुंच जाएगा? गुरु जी ने कहा, पंजाब पितर लोक से अधिक दूर नहीं है। यदि आपका दिया पानी पितर लोक पहुंच कर पूर्वजों को संतोष दे सकता है, तो मेरा पानी पंजाब के खेतों में क्यों नहीं पहुंच सकता? नानक ने आगे कहा, हम पितरों के प्रति श्रद्धा रखें। पर जो जीवित पितर अपने आसपास हैं, उनके प्रति सेवाभाव रखना भी जरूरी है।
पूर्वजन्म के ज‌ितने भी क‌िस्से सामने आए हैं उनमें उत्तर प्रदेश के मैनपुरी के छोटू का क‌िस्सा अपने आप में अनोखा है।  तिलियानी गांव के तीन साल के छोटू को वर्ष 2010 में मरे मनोज के जीवन से जुड़ी सभी बातें याद हैं। उसने पूर्व जन्म के माता-पिता और रिश्तेदारों को पहचाना हैं। विज्ञान पुनर्जन्म को भले ही मान्यता न दे लेकिन गांव के लोग इसे सच मान रहे हैं। फिलहाल ‘दोनों जन्मों’ के मां-बाप का दुलार छोटू को मिल रहा है। करहल क्षेत्र के गांव तिलियानी में वर्ष 2010 में क्वार माह की अष्टमी के दिन सत्यभान सिंह यादव के पुत्र मनोज (8) को बिच्छू ने काट लिया था। मनोज को मिनी पीजीआई सैफई में भर्ती कराया गया। इसी दिन तिलियानी के ही राजू की पत्नी को प्रसव पीड़ा होने पर मिनी पीजीआई में भर्ती कराया गया। यह संयोग ही था कि रात को 10:40 बजे मनोज की मौत हुई और लगभग 11 बजे राजू की पत्नी ने पुत्र को जन्म दिया, जिसका नाम छोटू रखा। परिवार वालों का कहना है कि छोटू जब ढाई साल का हुआ तो वह मनोज के पिता सत्यभान को पापा कहकर बुलाने लगा। सत्यभान का दावा है कि छोटू ने ऐसी कई बातें बताई हैं जो मनोज या उसके घर वाले ही जानते थे। अब पुनर्जन्म को मानते हुए छोटू को सत्यभान और उसका परिवार मनोज की तरह प्यार करते हैं।
जीवन और मृत्यु के बारे में सबसे बड़ा ज्ञान गीता में मौजूद है ज‌िसे भगवान श्री कृष्‍ण की वाणी माना जाता है। इसल‌िए ह‌िन्‍दू धर्म में जीवन, मृत्यु और पुनर्जन्म को एक चक्र माना जाता है। इसका कारण यह है क‌ि भगवान श्री कृष्‍ण ने अर्जुन का मोह भंग करने के ल‌िए गीता का उपदेश देते हुए कहा है क‌ि 'हे अर्जुन ऐसा कोई काल नहीं है ज‌िसमें  तुम नहीं थे या मैं नहीं था और आगे भी ऐसा कोई समय नहीं होगा जब तुम और मैं नहीं रहेंगे। मेरे और तुम्हारे कई जन्म हो चुके हैं। मुझे अपने बीते हुए सभी जन्मों का ज्ञान है और तुम्हें नहीं क्योंक‌ि तुम नर हो और मैं नारायण। इसल‌िए हे अर्जुन जीवन और मृत्यु के मोह में मत उलझो। जैसे मनुष्य वस्‍त्र बदलता है वैसे ही आत्मा एक शरीर को छोड़कर दूसरे शरीर में प्रवेश कर जाती है यानी नया शरीर धारण कर लेती है।
पुराणों में महर्षि च्यवन की कथा मिलती है। इस ऋषि की प्रसिद्घि इसलिए है और इनकी चर्चा भी अक्सर इसलिए होती है कि इन्होंने अपनी जीर्ण हो चुकी काया यानी बुढ़ा हो चुका शरीर को फिर से नया यानी जवान कर लिया था। कथा के अनुसार यह आयुर्वेद के अच्छे जानकार थे और अपनी इसी विद्या से इन्होंने एक रसायन तैयार किया जिसके सेवन से इन्होंने बुढ़ापे को हरा कर भगा दिया और फिर से जवान हो गए। इनके द्वारा बनाया गया रसायन च्यवनप्राश कहलाया। संभव है कि इनके द्वारा बनाए गए च्यवनप्रश में जो तत्व शामिल थे उनमें से कई तत्वों की जानकारी अब नहीं होने कारण बाजार में उपलब्ध च्यवनप्राश सिर्फ आपके स्वास्थ्य को बेहतर रखने में कारगर होते हैं न कि आपको फिर से जवान कर सकते हैं। हम यहां च्यवनप्राश की बात करने नहीं आए हैं, बात है कि हम किस तरह हजारों साल तक जीवित रह सकते हैं। च्यवन ऋषि एक उदाहरण मात्र है कि प्राचीन काल में ऐसी तकनीक विकसित हो चुकी थी जब मनुष्य फिर से जवान हो सकता था और हजारों साल जीवित रह सकता था। अब उसी कड़ी को फिर से तलाशने की कोशिश की जा रही है।
यह सुनकर आपको थोड़ा अचरज हो सकता है। लेकिन है सच। देश के अलग-अलग पौराणिक स्थलियों पर कुंभ उत्सव के पुनर्जागरण अभियान के तहत रामेश्वरम में इस समय कुंभ उत्सव लगा हुआ है। इसका स्वरूप बाकी कुंभों जैसा नहीं है। लाखों की तुलना में यहां कुछ हजार लोग आपको मिलेंगे। लेकिन जितने भी लोग इसमें सहभागी है उन्हें एक परंपरा के पुनर्जागरण अभियान का हिस्सा बनने का गर्व है। प्रमाण मिलते हैं कि वैदिक युग में द्वादश यानी 12 स्थानों पर कुंभ की परंपरा थी। विदेशी आक्रमणों और दूसरे कई कारणों से यह परंपरा लुप्त हो गयी। बीते लगभग छह वर्षों से इन सुप्त कुंभ स्थलियों के पुनर्जागरण का अभियान चल रहा है। बिहार के मिथिलांचल इलाके के बेगूसराय जिले में गंगा के मनोरम तट पर स्थित सिमरिया से यह अभियान प्रारंभ हुआ। बद्रीनाथ, जगन्नाथपुरी और द्वारिका होता हुआ अब रामेश्वरम पहुंचा है। अगले वर्ष 2017 में इसी कड़ी में सिमरिया में महाकुंभ का आयोजन होने वाला है। सिमरिया को पौराणिक समुद्र मंथन की केन्द्र स्थली के रूप में जानते हैं। आगम शास्त्र में शामिल 64 यामलों में एक रुद्रयमलतंत्र में द्वादश कुंभ स्थलियों का वर्णन स्पष्ट रूप से मिलता है। दूसरे कई पुराणों और शास्त्रों में भी इसका वर्णन है। विष्णु पुराण में स्पष्ट उल्लेख है-  ‘देवानां द्वादशहोभिर्भर्त्येद्वादशवत्सरै: जायंते कुंभ पर्वाणि तथा द्वादश संख्यया ’ सबसे पहले इन सुप्त कुंभ स्थलियों के पुनर्जागरण का विचार सिमरिया में गंगा पुत्र और फलाहारी बाबा के नाम से प्रसिद्ध स्वामी चिदात्मन जी महाराज के मन में आया। उनके इस पावन विचार को बिहार के दरभंगा स्थित कामेश्वर सिंह दरभंगा संस्कृत विवि के विद्वत परिषद ने प्रस्ताव पारित कर सहर्ष सहमति दी। अन्यान्य विश्व विद्यालयों के वेदाचार्य, ज्योतिषाचार्य और विद्वानों ने अपना समर्थन दिया। देश भर के इतिहासकारों, समाज शास्त्रियों और बुद्धिजिवियों ने इस पहल को ऐतिहासिक करार दिया। कई पंचांगों में विधिवत रूप से इसका उल्लेख आने के बाद द्वादश कुंभ अभियान ने अब समाज के मानस में अपना एक स्थायी स्थान बना लिया है। दरअसल ज्योतिष में कुंभ एक योग है। सूर्य, चंद्रमा और वृहस्पति के विशेष राशियों में आने पर कुंभ योग बनता है। राशियां 12 हैं, महीने 12 हैं और आदित्य यानी सूर्य भी 12 हैं। इस तरह से वर्ष भर में अलग-अलग महीने में सूर्य देव अलग-अलग राशियों में पूरे एक महीने के लिए रहते है। वृहस्पति 12 वर्ष में सूर्य का एक चक्कर लगाते हैं। इस तरह से 12 अलग-अलग वर्ष अलग-अलग स्थानों पर अलग-अलग महीनों में कुंभ का योग बनता है। इस दृष्टि से महीने, राशियां और आदित्य 12 हैं तो कुंभ भी 12 होने चाहिए। वैदिक युग में ऐसा था भी। पराधीनता के काल में कई परंपराएं लुप्त हुईं तो कुंभों का भी लोग हो गया। एक समय तो सभी कुंभ लगभग लुप्तप्राय थे। कहते हैं प्रयाग के लुप्त हो चुके महाकुंभ को प्रतापी राजा हर्षवर्धन (1605-1647 ई।) ने अपने समय में दानोत्सव नाम से शुरू कराया। बाद में जगदगुरू शंकराचार्य के प्रभाव में हिन्दूओं के संगठन और दशनामी परंपरा के गठन के बाद इन कुंभ का पुराना स्वरूप लौट पाया। फिर भी 12 में से केवल 4 कुंभों को ही स्थापित किया जा सका। शेष आठ कुंभों के विषय में कह दिया जाता था कि वो स्वर्ग में लगते है। लेकिन किसी ये यह बताने का कष्ट नहीं किया कि स्वर्ग है कहां। जिस समुद्र मंथन की चर्चा हर पौराणिक ग्रंथ में मिलती है उस स्थान की भी स्पष्ट पहचान अभी तक कहीं नहीं थी। शोध में यह बात साफ हो गयी है कि बिहार में स्थित मिथिलांचल की धऱती ही समुद्र मंथन की केन्द्रीय स्थली थी। सिमरिया से कुछ किलोमीटर की दूरी पर ही मंदार पर्वत और वासुकीनाथ धाम स्थित है। कहते हैं मंदार को मथनी और वासुकी नाग को रस्सी बना कर ही समुद्र मंथन किया गया था। मिथिलांचल के इलाके में ऐसे और भी प्रमाण मिलते हैं जिससे यह साबित होता है कि इसी भूभाग पर समुद्र मंथन हुआ था। प्रश्न उठता है कि क्या वहां समुद्र था? दरअसल यह घटना बहुत पहले की है। कहा जाता है कि हिमालय का उद्भव समुद्र से हुआ है। हिमलाय के शिखर पर ऐसे जीवाश्म मिले हैं जो समुद्र के अंदर पाए जाने वाले जीवों के है। इसी आधार पर कहा जा सकता है कि किसी समय इस हिस्से में समुद्र अवश्य रहा होगा। वैसे भी मिथिलांचल और सिमरिया से बंगाल की खाड़ी की दूरी बहुत अधिक नहीं है। उसी पावन सिमरियाधाम में वर्ष 2017 में तुला की संक्रांति में महाकुंभ का आयोजन होने वाला है। इस महाकुंभ की तैयारी अभी से शुरू हो चुकी है।
गीत गोविंद के रचयिता जयदेव का एक नरेश ने बहुत सम्मान किया। धन के लोभ में कुछ डाकू उनके साथ हो लिए। एकांत स्थान देखकर डाकुओं ने उन पर आक्रमण कर उनके हाथ-पैर काट दिए, और तमाम धन छीनकर उन्हें एक कुएं में फेंक दिया। संयोगवश उस कुएं में पानी नहीं था। जयदेव जी की जब चेतना लौटी, तब कुएं में ही वह भगवन्नाम-कीर्तन करने लगे। संयोग से उधर से उसी दिन गौड़ेश्वर राजा लक्ष्मणसेन की सवारी निकली। उन्होंने जयदेव को बाहर निकलवाया, और उनकी विद्वता से प्रभावित होकर उन्हें अपने साथ राजधानी ले आए। नरेश ने उन्हें अपनी पंचरत्नसभा का प्रधान भी बना दिया। हालांकि बहुत पूछने पर भी उन्होंने नरेश को डाकुओं का हुलिया नहीं बताया। एक बार राजमहल में कोई उत्सव था। उसमें आए अतिथियों में वे डाकू भी साधु वेश में आए। जयदेव जी को वहां सर्वाध्यक्ष देखकर डाकुओं के प्राण सूख गए। जयदेव जी ने भी उन्हें पहचान लिया और राजा से बोले, मेरे कुछ पुराने मित्र आए हैं। आप चाहें, तो उन्हें कुछ धन दे सकते हैं। नरेश ने डाकुओं को साधु और जयदेव जी का मित्र समझकर बहुत धन दिया। उन्होंने कुछ सेवक उनके साथ कर दिए, जिससे वे सुरक्षित घर पहुंच सकें। मार्ग में राजसेवकों ने स्वभाववश जयदेव जी से उनका संबंध पूछा। डाकू बोले, हम लोग एक ही राज्य में कर्मचारी थे। जयदेव ने वहां ऐसा कुकर्म किया कि राजा ने उसे प्राणदंड की आज्ञा दी। लेकिन हम लोगों ने दया करके उसे हाथ-पैर कटवाकर जीवित छुड़वा दिया। राजसेवकों को इस बात पर विश्वास नहीं हुआ। उन्होंने थोड़ी कड़ाई बरती, तो डाकुओं ने सच्चाई उगल दी। किंवदंती यह है कि डाकुओं का पाप सृष्टिकर्ता को असह्य हो गया और उसी समय पृथ्वी फटी, तथा सब डाकू उसमें समा गए।
सुल्तान महमूद गजनवी विद्वानों का बहुत आदर करता था। उस दौर में शेख अब्दुल हसन फरकान नामक एक फकीर हमेशा लोगों के कल्याण कार्यों में लगे रहते थे। उनकी प्रसिद्धि सुनकर गजनवी ने उनसे मिलने की इच्छा व्यक्त की, और फिर एक दिन उनके पास पहुंच गए। वहां उन्होंने फरकान का अभिवादन किया, और कुछ स्वर्ण मुद्राएं उनके चरणों में रख दीं। पढ़ें, ऐसी 10 रेखा हथेली में हों तो आप बनते हैं करोड़पत‌ि, देख‌िए क्या आपकी हथेली में है शेख फरकान ने सुल्तान की मेहमाननवाजी की। उन्होंने आतिथ्य में रूखी-सूखी रोटी प्रसाद रूप में भेंट की। वह रोटी इतनी बेस्वाद और कड़ी थी कि सुल्तान को उसे गले से उतारने में बहुत तकलीफ हुई। यह देखकर शेख फरकान ने सुल्तान से कहा, जिस प्रकार मेरी दी हुई खाद्य वस्तुएं तुम्हारे गले से नहीं उतर रही हैं, उसी प्रकार तुम्हारी दी हुई वस्तु को मैं कैसे पचा सकता हूं? अतः ये अपनी स्वर्ण-मुद्राएं वापस ले जाओ। शेख फरकान के ये वचन सुनकर सुल्तान की आंखें नीची हो गईं। फिर सुल्तान चुपचाप उठा और वापस जाने के लिए शेख फरकान से इजाजत चाही। इस पर शेख खड़े हो गए। यह देखकर सुल्तान को बड़ा आश्चर्य हुआ। उसने विनम्र होकर पूछा, जब मैं आया था, तो आप अपनी जगह से हिले तक नहीं, और जब मैं जाने को तैयार हुआ, तो आप मेरे सम्मान में उठकर खड़े हो गए। इसका क्या कारण है? सुल्तान गजनवी का यह प्रश्न सुनकर शेख अब्दुल फरकान पहले तो मुस्कराए, फिर अपनी दाढ़ी पर हाथ फेरते हुए कहा, सुनो सुल्तान! जब तुम आए, तो तुम्हारे हाथ में स्वर्ण मुद्राओं की थैली थी, और तुम्हारे अंदर सुल्तान होने का अभिमान था। मगर अब जब जा रहे हो, तो तुम्हें अपने सुल्तान होने का बोध नहीं रहा। वह भूत तुम्हारे सिर से उतर चुका है।
आपके आसपास जितनी आवाजें हो रही हैं अगर आप सुन लें तो एक पल के लिए भी जीना मुश्किल हो जाए। उदाहरण के लिए धरती करीब 29 किलोमीटर प्रतिसेकंड की गति से गरजती चिंघाड़ें मारती सूर्य की परिक्रमा करती दौड़ती जी रही है। आवाज कितनी तेज है, इसका हिसाब लगाया गया तो पता चला कि 22 हजार विमानों के उड़ने से आकाश में जितना कंपन हो सकता है वह एक टीएनटी न्यूक्लियर बम के विस्फोट के बराबर है। पृथ्वी जिस गति से घूम रही है, वह नागासाकी और हिरोशिमा में फेंके गए अणुबम की तरह विनाश रच सकती हैं। लेकिन उसका शोर पृथ्वी पर व्याप्त अवकाश को छू भी नहीं पाता।
गुरुदेव ने श्रीरामानुजाचार्य को अष्टाक्षर नारायण मंत्र का उपदेश देकर समझाया, बेटा! यह मंत्र एक बार भी जिसके कान में पड़ जाता है, वह सभी पापों से मुक्त हो जाता है। मरने पर वह भगवान नारायण के दिव्य बैकुंठ धाम में जाता है। इसे अनाधिकारी को मत सुनाना। रामानुजाचार्य के मन में द्वंद्व शुरू हुआ कि जब इस मंत्र को एक बार सुनते ही घोर पापी भी पाप-मुक्त हो जाता है, तब लोग मृत्युपाश में क्यों पड़े रहें। उन्हें भी यह मंत्र सुनाया जाए। लेकिन गुरु आज्ञा का उल्लंघन महापाप है। उससे बचने के लिए क्या किया जाए? मन में संघर्ष शुरू हुआ। रात्रि गहराने लगी। सभी सो गए थे; किंतु रामानुज जाग रहे थे। वह धीरे से उठे और कुटिया के छप्पर पर चढ़कर पूरी शक्ति से चिल्लाने लगे, नमो नारायणाय! नमो नारायणाय! आसपास के सभी लोग चौंककर जाग उठे। गुरुदेव ने रामानुज को छप्पर से नीचे आने को कहा। नीचे आने पर उन्होंने पूछा, तू यह क्या रहा है? रामानुज गुरु को देखकर थर-थर कांपने लगे। गुरु ने पूछा, ठंड लग रही होगी बेटा​! तबीयत तो ठीक है न? पूछते हुए उन्होंने शिष्य के माथे पर हाथ रखा कि बुखार तो नहीं है। सब सामान्य था। चिंतित गुरु ने पूछा, क्या बात है बेटा? गुरु को इस तरह व्यथित देखकर रामानुज ने उत्तर दिया, भगवान्! आपकी आज्ञा भंग करने का महापाप हुआ है। उसका भान था मुझे, इसलिए नरक में जाने का मुझे कोई दुख नहीं है। आप यह बताइए कि यह मंत्र जिनके भी कानों में गया है, वे सब प्राणी बैकुंठ धाम तो पहुंच जाएंगे न। गुरुदेव के नेत्र भर आए। उन्होंने रामानुज को हृदय से लगाते हुए कहा, तू ही सच्चा शिष्य है। प्राणियों के उद्धार की जिसे इतनी चिंता है, वही प्राणियों का उद्धारक बनेगा।
शारदीय नवरात्र के अवसर पर शनिवार को कानपुर के देवी मंदिरों में मां के दर्शन के लिये सुबह से ही श्रद्धालुओं का तांता लग गया। जयकारों, देवी गीतों से पूरा माहौल भक्तिमय हो गया। बारादेवी, तपेश्वरी देवी, उजियारी देवी आदि दुर्गा मंदिरों में पहले दिन मां शैलपुत्री के दर्शन-पूजन के बाद भक्तों ने नारियल तथा प्रसाद चढ़ाकर मनोवांछित फल की कामना की। भक्तों की भारी भीड़ को देखते हुए पुलिस प्रशासन ने अपनी चुस्ती दिखाते हुए अपनी चौकस व्यवस्थायें कर रखी थीं। जूही स्थित बारादेवी मंदिर में सुबह साढ़े तीन बजे से ही मंदिर के कपाट खोल दिये गये थे। इस मंदिर की चर्चा पूरे उत्तर प्रदेश में है क्योंकि यह वही मंदिर है जहां नवरात्र में जवारे निकाले जाते हैं। भक्त मां की शक्ति का एहसास करते हुए नुकीले सांग अपने गालों से आर-पार कर मां के प्रति अपनी श्रद्धा जताते हैं। इसके अलावा घाटमपुर स्थित मां कूष्मांडा के मंदिर में भी श्रद्धालुओं ने बड़ी संख्या में पहुंचकर  देवी मां के दर्शन किये।
जब जवानी से बुढ़ापे की ओर कदम बढने लगते हैं और चेहरे पर ढ़लती उम्र के निशान नजर आने लगते हैं तो यही ख्याल आता है कि काश बढ़ती उम्र की रफ्तार रोक ली जाए और फिर से जवान बन जाएं। सोचिए अगर आपकी यह चाहत पूरी हो जाए तो कैसा हो। आप कहेंगे कि यह सिर्फ कल्पना की बात है हकीकत में भला कैसे हो सकता है। लेकिन हम आपको बता दें कि यह बिल्कुल संभव है और विज्ञान ने अब इसकी तैयारी शुरू कर दी है। अब आप भी महर्षि च्यवन की तरह अपने बुढ़ापे को अपने दूर करके फिर से जवानी पा सकते हैं यानी हमेशा हमेशा जवान दिख सकते हैं।
मन में कोई विचार यूं ही नहीं आ जाता। जो भी विचार आता है, वह कितना ही ऊलजलूल हो वाकई उसका वजूद रहता है। वह अजूबा इसलिए लगता है कि हमारी स्मृति में वह संचित विचारों से मेल नहीं खाता। क्वांटम भौतिकी की नवीनतम जानकारियों का हवाला देते हुए डोरा कोहेन ने हाल ही में कोरनेल यूनिवर्सिटी न्यूयार्क मे एक व्याख्यान दिया। क्वांटम भौतिकी की संभावनाओँ के बारे में उन्होंने कहा कि अगर आपके मन में इंसान की तरह बोलते बतियाते चूहे का विचार आता है तो यकीन मानिए वैसा कहीं न कहीं होगा। दुनिया बहुत बड़ी है। अभी हम उसी के बारे में ठीक से नहीं जान पाए। दिखाई या महसूस होने वाली दुनिया की तरह अरबों खरबों गुना विस्तार वाले ब्रह्मांड के बारे में पता लगना या जानना तो और भी मुश्किल है। लेकिन दुनिया में नया कुछ नहीं हो रहा। जो हो रहा है वह इसी मायने में नया है कि हम उसे याद नहीं कर पा रहे।
भगवान शिव गुरु गीता में गुरु ज्ञान को महत्वपूर्ण बताते हुए मां पार्वती से कहते हैं, मानव जीवन में जब विकट स्थिति आ जाए, हर सगा-संबंधी साथ छोड़ेगा, परमात्मा भी दूर है-वह दिखाई नहीं देगा, मगर मेरा प्रतिनिधि गुरु कभी अपने शिष्य का साथ नहीं छोड़ेगा। इसलिए गुरु के प्रति अतिशय प्रेम बनाए रखिए। दुनिया के सारे रिश्ते एक सद्गुरु में देखना। सारे संसार के प्रेम को एक सदगुरु में देखना। क्योंकि गुरु आत्म स्वरूप है सब धर्मों का। उसे अपने सामने महसूस करो, जो हमारे हर संकट में साथ है, जो हमें आशीर्वाद देता है और जो गुरुओं का भी परम गुरु है जो पिताओं का भी परमपिता है, जो माताओं की भी परममाता है। पढ़ें,शनि मंगल का बन रहा है यह कैसा संबंध, जानिए क्या होगा परिणाम सांसारिक माता-पिता तो एक न एक दिन इंसान को छोड़कर, सब बंधन तोड़कर चले जाते हैं। लेकिन जो हर देश में हर वेश में, हर काल में, हरहाल में साथ देता है, उसके साथ हमारा नाता जोड़ने वाला परम का स्वरूप सदगुरु होता है। विख्यात गुरुभक्त रबिया बसरी ने भी गुरु महत्व के विषय में यही गाया  हरि रूठे गुरु ठौर है, गुरु रूठे नहीं ठौर। अर्थात् किसी व्यक्ति से यदि हरि रूठ जाएं, तो पूरा संसार उसके विपरीत गति करने लगता है, उससे उसकी किस्मत रूठ जाती है। उसी समय यदि उस अभागे को सद्गुरु की दीक्षा की प्राप्ति हो जाए तथा सद्गुरु उस पर अपनी कृपा बनाए रखें तो पुनः हरि को मनाने का मार्ग मिल जाता है। अर्थात् सद्गुरु का सहारा उसे तार देता है। पढ़ें,राहु केतु आए अपनी उच्च राशि में क्या होगा आप पर असर परन्तु यदि किसी का गुरु ही उससे रूठ जाए तब मनुष्य के पास कोई सहारा नहीं बचता, वह व्यक्ति बिना पतवार के दिशाहीन नाव की तरह हो जाता है, जिसका कोई भविष्य नहीं होता। इसलिए खजाना हाथ से निकल भी जाए तो भी चाबी संभाले रखना, यही चाबी फिर से दरवाजा खोलेगी। कभी गुरु से दूर नहीं होना, गुरु ठुकरा भी दे, नाराज भी हो जाए तो भी उसके प्रति अपनी निष्ठा बनाए रखना। दुनिया का पिता भी समझाने के लिए बच्चे को डांटता है। पिता जब डांट कर गुस्से से बच्चे को कमरे में बन्द कर देता है, तो मां की ममता रह नहीं पाती और ताला खोल कर बच्चे के प्रति प्यार दिखाती है और पिता भी मां के माध्यम से ही बच्चे को खाना वगैरह खिला देता है। मगर खुद ऊपरी तौर पर गुस्सा दिखाता है ताकि बच्चा अपनी गलती सुधर सके। इसी प्रकार भगवान सुधारने के लिए कठोर होकर दुःख के ताले में जब इंसान को बंद कर देता है, ताला खोल कर मां की तरह प्यार करने का काम गुरु ही किया करते हैं। दुनिया के, हर रिश्ते से ऊपर है वह, मगर सारे रिश्ते जहां आकर जुड़ते हैं वह भगवान है। गुरु और शिष्य जब मिलते हैं तो खुश होते हैं भगवान। गुरु चोट भी लगाएगा, प्यार भी करेगा और कहेगा, ‘मुझे मान या मत मान, जिसे मानने की जरूरत है उसे जरूर मान। भगवान शिव ने गुरु को बहुत महत्व दिया। भगवान शिव कहते हैं, हे पार्वती! ब्रह्मा-विष्णु-शिव का स्वरूप है गुरु। गुरु के तीन नेत्र नहीं-फिर भी वह शिव है? चार मुख नहीं फिर भी वह ब्रह्मा है, उसकी चार भुजा नहीं फिर भी वह विष्णु है। ऐसे ब्रह्मा-विष्णु-महेश का स्वरूप है गुरु। गुरु की कही बातों पर विश्वास करके आगे बढें। जब इंसान अपनी मैं को पूजवाने की कोशिश करेगा, वह इंसान हो गया और जो परम को पूजवाने की बात करे, वह प्रतिनिधि है परमात्मा का।
रूसी वैज्ञानिक ब्लादिमीर देस्यातोय का कहना है कि पृथ्वी पर समय-समय पर आने वाले चुंबकीय प्रभाव से मनुष्य की मस्तिष्कीय तरंगों में परिवर्तन होता है। आधुनिक मस्तिष्क विज्ञानी भी मानने लगे हैं कि मस्तिष्कीय क्रिया क्षमता का मूलभूत स्रोत अल्फा तरंगें धरती के चुंबकीय क्षेत्र से जुड़ी हुई हैं और भू-चुम्बकत्व का सीधा संबंध आकाशीय पिण्डों से है। मानव जीवन और उसकी रहन-सहन अंतरिक्षीय घटनाक्रमों एवं शक्तियों से संबंधित है। अतएव अन्तरिक्ष में उत्पन्न होने वाली हर हलचल धरती और धरतीवासियों के मन, बुद्धि और चेतना को प्रभावित करती है। यही वजह है कि अनेक शास्त्र अपने-अपने ढंग से सूर्य से मानवीय सूत्र-संबंधों की व्याख्या-विवेचना करते हैं। सूर्य केवल मन को ही नहीं, शरीर को भी प्रभावित करता है। शरीर में जितनी धातुएं, रासायनिक तत्त्व आदि हैं, वह सब सूर्य में भी विद्यमान हैं। मानव देह सूर्य और पृथ्वी तत्त्वों के उचित सम्मिश्रण से बना हुआ है। इसलिए पंच भौतिक शरीर पृथ्वी से ही प्रभावित नहीं होता, बल्कि उस पर सूर्य का भी बड़ा प्रभाव होता है। शरीर की क्रियाओं का सूक्ष्म विश्लेषण करने पर ज्ञात होता है कि अन्न, जल आदि पृथ्वी का रस सेवन करने से हमारे शरीर में आक्सीजन, नाइट्रोजन, कार्बन, आयरन, गंधक, सोडियम, कैल्शियम आदि विभिन्न तत्त्व उत्पन्न होते हैं। ये सभी तत्त्व सूर्य में सूक्ष्म प्राण शक्तियों के रूप में क्रियाशील होते हैं। प्राण के माध्यम से ही ये हमारे शरीर में स्पंदित होते हैं। इस प्रकार प्राण, पंचभौतिक प्रकृति और मनोमय कोश तीनों ही अंग सूर्य देव में विद्यमान हैं।
नवरात्र के पांचवें दिन देवासुर संग्राम के सेनापति भगवान् स्कंद अर्थात कार्तिकेय की माता देवीस्कंदमाता की आराधना होती है। कमल पुष्प के आसन पर विराजमान होने से इन्हें पद्मासना देवी भी कहा जाता है। चेहरे पर विशेष तेज लिए देवी स्कंदमाता सिंह पर सवार रहती हैं। इनकी गोद में विराजमान हैं इन्हीं की सूक्ष्म स्वरुप छः सर वाली देवी। इनकी चार भुजायें हैं। दो हाथों में कमल पुष्प सुशोभित हैं, एक हाथ वर मुद्रा में है तथा एक हाथ से अपनी गोद में विराजमान स्कंद को संभाले हुए हैं।
बालक ईश्वरचंद्र अपने पिता ठाकुरदास के साथ वीरसिंह नामक गांव से कलकत्ता (अब कोलकाता) जा रहे थे। गांव से कलकत्ता तक पक्की सड़क थी। जब वे काफी दूर निकल गए, तो बालक का ध्यान जमीन में गड़े पत्थर की ओर गया, जिस पर काला-काला कुछ लिखा था। बालक ने उसे देखकर पूछा, पिताजी स्थान-स्थान पर ये पत्थर जमीन में क्यों गड़े हैं? पिता ने समझाया, बेटा यह मील का पत्थर है। इससे किसी स्थान की दूरी ज्ञात होती है। इस पत्थर पर अंग्रेजी में लिखा है कि कलकत्ता यहां से ग्यारह मील है। लगभग दस मील की यात्रा बातचीत में निकल गई। मील का पत्थर आता और वह बालक यह पूछ लेता, पिताजी यह क्या लिखा है? इस प्रकार अंग्रेजी के अंकों की बनावट उसके मस्तिष्क में जमती जा रही थी और यात्रा के पूर्ण होने तक उसे अंग्रेजी की गिनती का पूरा अभ्यास हो गया। शाम तक पिता-पुत्र कलकत्ता पहुंच गए और सेठ जगदुर्लभसिंह के यहां ठहरे। सुबह वे दोनों सेठ की दुकान पर गए। वहां सेठ ने ठाकुरदास को कुछ हिसाब मिलाने के लिए दिया। वह बालक भी पास में बैठकर सारा हिसाब देखता रहा। पिता ने जब हिसाब करके सेठ को वापस कर दिया, तो ईश्वरचंद्र ने कहा, पिताजी, यह हिसाब मुझे भी आता है। बालक की बात सेठ ने सुनी, तो वह ठाकुरदास से पूछ बैठा, क्या आपके बेटे ने कहीं अंग्रेजी की शिक्षा भी ली है? नहीं, ठाकुरदास का कहना था। जब यह एकाग्रचित्त होकर किसी कार्य को समझने का प्रयास करता है, तो उसे सीखने में देर नहीं लगती। इस प्रतिभा का कारण पूछने पर बालक ने कहा, पूरा ध्यान देने पर कठिन से कठिन कार्य भी सरल हो सकता है। यही बालक बाद में ईश्वरचंद्र विद्यासागर के नाम से प्रसिद्ध हुआ।
हैम्बुर्ग (जर्मनी) पहुंचकर राम बजाज और यहां से गए उसके परिजन एक रेस्त्रां में गए। उन्होंने देखा, वहां ज्यादातर मेजें खाली थीं। एक मेज पर एक युवा जोड़ा खाना खा रहा था। सामने मेज पर केवल दो प्लेट में खाना और पानी के दो गिलास रखे थे। एक अन्य कोने की मेज पर कुछ वृद्धाएं बैठी थीं। जब भी वेटर कोई डिश लेकर आता, वह उन सबमें उसे बांट देता और महिलाएं अपनी प्लेटों में परोसे गए खाने को पूरी तरह से खाकर समाप्त कर देती थीं। बजाज परिवार के लोगों को बहुत भूख लगी थी। उन्होंने खाने के लिए बहुत कुछ मंगा लिया। जाहिर है कि खाया नहीं गया और एक तिहाई से ज्यादा खाना मेज पर छोड़ना पड़ा। पढ़ें,10 शाप‌ित जगह जहां रात में जाना खतरे से खाली नहीं, गलती से भी नहीं जाएं! खाना छोड़कर बजाज परिवार रेस्त्रां से निकल रहे थे। तो पास ही खाना खाकर उठी महिलाओं में से एक वृद्धा ने उन्हें खाने की बर्बादी को लेकर टोका। राम बजाज के भारतीय मेजबान ने थोड़े गुस्से से उस महिला को जवाब दिया, हमने खाने का पैसा दिया है। यह आप लोगों का मसला नहीं है कि हम कितना खाते हैं या कितना छोड़ देते हैं। महिलाएं क्रोधित हो गईं। उनमें से एक ने तुरंत किसी को फोन किया और कुछ ही देर में सोशल सिक्योरिटी संस्था का प्रतिनिधि सामने खड़ा था। मामले को जानकर उसने बजाज पर पचास यूरो का जुर्माना लगा दिया। बजाज परिवार के लोग सन्न रह गए। अधिकारी ने कहा, जुर्माना तो आपको देना ही होगा। साथ ही, यह शपथपत्र भी दाखिल करना होगा कि आइंदा उतना ही ऑर्डर करेंगे, जितना आप लोग खा सकें। बजाज साहब ने जुर्माना भर दिया। इसके बाद अधिकारी ने नसीहत दी कि धन अवश्य ही आपका है, पर संसाधन देश और समाज की सामूहिक संपत्ति हैं। बहुत लोग हैं, जिनके पास साधन नहीं हैं। किसी को हक नहीं है कि वह संसाधनों को नष्ट करे।
नेपाल में भूकंप की दहला देने वाली खबरों और तस्वीरों के साथ कुछ चमत्कारों का जिक्र भी हो रहा है। इन चमत्कारी घटनाओं में अभिभूत और स्तब्ध कर देने वाला उल्लेख है नेपाल के पशुपतिनाथ मंदिर का पूरी तरह सुरक्षित बच जाना। भूकंप के भयानक झटकों ने नेपाल के अस्सी प्रतिशत मंदिरों को लगभग नष्ट कर दिया, उन्हीं झटकों ने पशुपतिनाथ पर खरोंच तक नहीं लगाई। मंदिर का बच जाना चमत्कार या ईश्वर की कृपा है तो बाकी मंदिर क्यों नहीं बचे? उनके पुण्य और तेज में क्या कोई कमी थी? इस बात को कोई नहीं मानेगा। मंदिर बचने की वजह उसकी दिव्य सामर्थ्य बताई गई है, जिस पर कोई तर्क नहीं किया जा सकता। भूकंप से हुई तबाही 6 अगस्त 1945 को जापान में हिरोशिमा और नागासाकी पर गिराए गए पहले परमाणु बम की तुलना में करीब 504 गुना ज्यादा हैं। उस परमाणु धमाके की ताकत 125 किलो टन टीएनटी उर्जा की थी। लेकिन नेपाल में 7.9 रिक्टर स्केल के भूकंप की ताकत 79 लाख टन टीएनटी के बराबर थी। जापान में परमाणु बम के कारण जो महाविनाश हुआ उसकी आज तक कोई मिसाल नहीं है।
एक सिद्धयोगी बाबा ओंकारनाथ नदी में स्नान कर रहे थे। एक चुहिया पानी में बहती हुई आई। उसे निकाल कर बाबा अपनी कुटिया में ले आए। सिद्धपुरुष की करामातें देखकर वह बड़ी होने लगी। एक दिन वह बोली, बाबा, मेरा विवाह करा दीजिए। संत ने उसे सूरज को दिखाया और कहा, इससे विवाह करा दें? चुहिया बोली, यह तो आग का गोला है। मुझे तो ठंडे स्वभाव का पति चाहिए। संत ने बादल के बारे में पूछा, तो चुहिया ने वह वर भी नहीं जंचने की बात कही। वह उससे बड़ा दूल्हा चाहती थी। संत ने पवन को बादल से बड़ा बताया, जो देखते-देखते उसे उड़ा ले जाता है। उसने उससे भी बड़ा पर्वत बताया, जो हवा को रोककर खड़ा हो जाता है। पढ़ें,28 स‌ितंबर को चूड़ामण‌ि चन्द्रग्रहण, देख‌िए क‌िसे म‌िलेगा लाभ क‌िसे होगी हान‌ि चुहिया ने इन्हें भी अस्वीकार कर दिया। बाद में वह खीझकर सिद्धयोगी से बोली, आपकी सिद्धि काम नहीं कर रही, बाबा। जप-तप सब बेकार जा रहा है। आप मेरे लिए उपयुक्त वर तक नहीं तलाश पा रहे हैं। बाबा कुछ बोले तो नहीं, पर चुहिया के उलाहने से खिन्न हो उठे। दो-तीन दिन बाद बाबा के गुरुभाई योगी श्यामस्वामी आए। ओंकारनाथ ने उन्हें चुहिया की दुविधा बताई। वह सुनकर श्यामस्वामी ने कुछ परामर्श दिया। पढ़ें, यह 32 गुण ज‌िन पुरुषों में होते हैं वह महापुरुष होते हैं, देख‌िए आपमें क‌ितने हैं एक दिन बाबा ओंकारनाथ ने पूरे जोश-खरोश से पहाड़ में बिल बनाने की कोशिश कर रहे चूहे को देखा। चुहिया ने भी उसे देखा, और सिद्धयोगी की ओर देखने लगी। योगी ने उसके बारे में यों ही पूछ लिया। चुहिया बोली, चूहा तो पर्वत से भी श्रेष्ठ है। वह बिल बनाकर पर्वतों की जड़ खोखली करने और उन्हें लुढ़का देने में समर्थ है। बाबा ओंकारनाथ ने उस चूहे से चुहिया की शादी रचा दी। मनुष्य के संदर्भ में स्वामी रामकृष्ण परमहंस ने भी कहा है कि मनुष्य को इसी तरह अच्छे अवसर मिलते हैं, पर अपनी मनःस्थिति के अनुसार ही वह चुनाव करता है।
महाभारत का युद्ध अंतिम दौर में था। भीष्म पितामह शरशय्या पर लेटे थे। युधिष्ठिर अपने भाइयों के साथ उनका धर्मोपदेश सुन रहे थे। तभी द्रौपदी वहां आई और बोली, पितामह मेरी भी एक शंका है। भीष्म ने स्नेहपूर्वक कहा, बोलो बेटी। इस पर द्रौपदी बोली, पितामह! मैं पहले ही क्षमा याचना कर लेती हूं। प्रश्न जरा टेढ़ा है। पढ़ें, ये 10 सपने बताते हैं घर में आने वाली है बड़ी खुशी, देख‌िए आपको भी आते हैं भीष्म बोले, बेटी, जो पूछना है, निर्भय होकर पूछो। द्रौपदी ने कहा, पितामह! जब भरी सभा में दु:शासन मेरा चीरहरण कर रहा था, उस समय आप भी वहां थे, किंतु आपने मेरी सहायता नहीं की। उस समय आपका विवेक कहां चला गया था? एक अबला के चीरहरण का दृश्य आप अपनी आंखों से किस प्रकार देख सके थे? यह सुनकर पांडव चौंक उठे। भीष्म गंभीर हो गए। यह प्रश्न कोई पहली बार उनके सामने नहीं आया था। जिस समय यह घटना घटी थी, उस समय भी यही प्रश्न उनके सम्मुख था। उसके बाद जब कभी उन्हें इस घटना का स्मरण होता, तो वह प्रश्न रूप में ही उनके सामने रहता। पढ़ें, मामा शकुनी के पासों में ऐसा क्या था जो कभी नहीं हारे जुए में आज द्रौपदी ने स्पष्ट पूछ लिया था। भीष्म बोले, बेटी, तुम ठीक कहती हो। असल में बात यह है कि मैं उस समय दुर्योधन का पाप से पूर्ण अन्न खा रहा था। वही पाप मेरे मन और मस्तिष्क में समाया हुआ था। मैं देख रहा था कि यह अत्याचार हो रहा है, अधर्म हो रहा है, लेकिन उसको रोक नहीं सका। मैं चाहता था कि ऐसा न हो, किंतु मना करने का सामर्थ्य मुझमें नहीं रह गया था...। लेकिन आज आप में सहसा यह ज्ञान कैसे प्रकट हो रहा है?, द्रौपदी ने बीच में उन्हें टोकते हुए पूछा। भीष्म ने कहा, बेटी, आज अर्जुन के बाणों ने मेरा वह सारा रक्त बाहर निकाल दिया है, जिसमें दुर्योधन के पाप के अन्न का प्रभाव था। अब तो मैं रक्तविहीन प्राणी हूं, इसलिए मेरा विवेक आज सजग है। मेरे शरीर से पाप के अन्न से बना रक्त निकल गया है। इसके बाद द्रौपदी के पास कुछ कहने को नहीं रहा।
पंढरपुर की कार्तिक-यात्रा का मेला लगा था। अनेक साधु-संत पधारे थे। एकादशी का निर्जल उपवास करके द्वादशी के दिन पारण की तैयारी चल रही थी। कोई आटा सानता, कोई रोटी बनाता, तो कोई रसोई बनाकर भगवान को भोग लगाता था। पढ़ें,28 स‌ितंबर को चूड़ामण‌ि चन्द्रग्रहण, देख‌िए क‌िसे म‌िलेगा लाभ क‌िसे होगी हान‌ि इसी बीच एक काला कुत्ता वहां आ पहुंचा। साधुओं की एकादशी का उस पर भी काफी असर दिख रहा था। कदाचित पहले दिन कुछ भी न मिलने से वह भूखा कुत्ता किसी के आटे में मुंह डालता, किसी की पकी रोटी छूता, तो किसी की परोसी थाली में ही मुंह डालता। प्रत्येक साधु उसे दुत्कारता, मारता, भगाता था। कोई कहता, हमारा अन्न छू गया, अब वह खाने योग्य नहीं रहा। दूसरा महात्मा कहता, अरे! यह काला कुत्ता है, धर्मशास्त्रों में पढ़ा है कि इसकी छूत नहीं लगती। पढ़ें,ज्योत‌िषशास्‍त्र के अनुसार रव‌िवार के द‌िन इन 5 चीजों को खाने का है बड़ा फायदा चारों ओर से तिरस्कृत कुत्ता नामदेव के पास आया और उनकी सेंकी रोटी लेकर भागा। यह देख नामदेव पास में रखी घी की कटोरी लेकर उसके पीछे-पीछे दौड़े और कहने लगे, भई! रूखी रोटी मत खाओ, पेट में दर्द होगा। यह घी है, मैं इसमें रोटी चुपड़ देता हूं। नामदेव घी चुपड़कर अपने हाथों से उसे रोटी खिलाने लगे। सभी साधु-महात्मा नामदेव की करनी पर हंसने लगे और कहने लगे, नामदेव पागल हो गया है! पर नामदेव ने उनकी परवाह नहीं की। अंत में पेट भर जाने के बाद श्वान ने मनुष्य वाणी में नामदेव से कहा, नामदेव! सचमुच तुम्हारी दृष्टि सभी प्राणियों के प्रति समान है। यहां जुटे हुए इन महात्माओं में भेदभाव की भावना खत्म नहीं हुई है, लेकिन तुमने ‘सर्वत्र समदृष्टि’ रखने का मेरा आदेश अपने अंतर में भर लिया है। यह कहकर भगवान अंतर्धान हो गए। उपस्थित सभी साधु-महात्मा नामदेव का भाग्य सराहने लगे और भगवान को खिलाने का अवसर पाकर भी उसे खो देने पर पछताने लगे।
संस्कृत में एक श्लोक है-वदनम् प्रसाद सदनम्, सदयम् हृदयम् सुधमुचो वाचः। करणम् परोपकरणम्, ऐषां तेषानु ते वन्द्या।। अर्थात् जिनके मुखमण्डल पर सदैव प्रसन्नता विराजमान रहती है, जो अपने जीवन में शान्त, सन्तुष्ट और प्रसन्नचित्त रहते हैं। सर्दी-गर्मी, लाभ-हानि, जीत-हार और सुख-दुःख की विषम परिस्थितियों में प्रसन्नता से भरपूर रहते हैं, मधुर-मुस्कान जिनके मुख मण्डल पर सदैव तैरती रहती है। वे लोग इस जहान में वन्दनीय हैं, धन्य हैं और पूज्यनीय हैं। क्योंकि दुनिया में स्वर्ग की स्थापना उन्हीं के कर कमलों से संभव होती है जो प्रसन्न होते हैं। पढ़ें, साप्ताहिक राशिफलः 5 मई से 11 मई तक का समय कैसा रहेगा? प्रसन्नचित्त रहने के लिए कुछ विशेष चिन्तन करना जरूरी है। जैसे कि कहा जाता है ऐसे न कमाओ कि पाप हो जाए, ऐसे कार्यों में न उलझो कि चिन्ता का जन्म हो जाए, ऐसे न खर्च करना कि कर्ज हो जाए, ऐसे मदमस्त होकर न खाना कि मर्ज हो जाए, ऐसी वाणी न बोलना कि क्लेश हो जाए, और संसार की उबड़-खाबड़ राहों में ऐसे लड़खड़ाकर न चलना कि देर हो जाए। प्रसन्न रहने के लिए यह महत्वपूर्ण संदेश है। पढ़ें,दूध पीते हैं तो जान लीजिए, फायदे कुछ नहीं नुकसान कितने है प्रसन्नता का वास उन्हीं के दिलों में होता है, जिनके मन में कोई क्लेश नहीं होता, जिनके सिर पर कर्जा नहीं होता, शरीर में रोग नहीं होता, चिन्ता और अशान्ति से जिनका कोई संबंध नहीं है। उनके ऊपर प्रभु की कृपा है और वे लोग ही दुनिया में प्रसन्न रहते हैं। क्योंकि परमात्मा की कृपा के बिना यह अनमोल गुण प्राप्त नहीं होता। जिस पर प्रभु की कृपा होती है वही इस उलझन भरी दुनिया में मुस्कुरा सकता है। दुनिया की कृपा से तो मनुष्य को उलझनों के सिवाए क्या मिलता है? दुनिया वालों को रोज मनाते हैं, लेकिन दुनिया रोज रूठ जाती है। संसार के संबंध में प्रतिदिन विश्वसनीयता पैदा करने का प्रयास करते हैं किंतु विश्वास रोज टूट जाता है। इससे प्यार करने का प्रयास करें तो वैर बढ जाता है। पढ़ें, यूं ही नहीं जान जोखिम में डालकर केदारनाथ जाते हैं भक्त जिनके प्रति बड़ी-बड़ी आशाएं होती हैं, उन्हें निराशा परोसने में देर नहीं लगती। लेकिन क्या कभी किसी को परमात्मा की भक्ति में निराशा, हताशा, चिन्ता, दुःख, समास्याएं और विश्वासघात मिला? प्रभु के घर से तो सभी की झोलियां प्रसन्नता के प्रसाद से परिपूर्ण होती हैं।
वर्ष 2011 में जापान में आए सुनामी और भूकंप के कारण 20 लाख से ज्यादा परिवार प्रभावित हुए थे। वाकया उसी समय का है। एक बचाव दल पूरी तरह ध्वस्त हुए घर की जांच कर रहा था। उसे बारीक दरारों में से एक महिला का शरीर दिखा, लेकिन वह अजीब अवस्था में था। महिला घुटनों के बल ठीक वैसे बैठी थी, जैसे भगवान के सामने सिर झुकाया हो। उसके दोनों हाथ किसी चीज को पकड़े हुए थे। पढ़ें, घर में भूत या नकारात्मक शक्त‌ि मौजूद है, बताती हैं यह 10 चीजें बचाव दल समझ गया कि महिला मर चुकी है, इसलिए वह उसे छोड़ दूसरे मकानों की ओर चल पड़ा। मगर थोड़ी देर बाद बचाव दल के प्रमुख ने कहा, पता नहीं क्यों, मुझे उस महिला का घर अपनी तरफ खींच रहा है। हमें उसे ऐसे छोड़कर नहीं आना चाहिए। उसके बाद दल एक बार फिर उस महिला के घर की ओर बढ़ चला। दल के प्रमुख ने मलबे को सावधानी से हटाकर अपना हाथ महिला की तरफ बढ़ाया। महिला के शरीर के नीचे देखने पर उसके मुंह से निकला, यहां एक बच्चा है। महिला के मृत शरीर के नीचे एक टोकरी में रेशमी कंबल में लिपटा हुआ तीन महीने का एक बच्चा था। पढ़ें, इस तरह कुंती, गांधारी और धृतराष्ट्र को म‌िली थी दर्दनाक मौत दल को समझ में आ चुका था कि महिला ने अपने बच्चे को बचाने के लिए अपना जीवन त्याग दिया। हुआ यह था कि भूकंप के दौरान जब घर गिरने वाला था, तब उस महिला ने अपने शरीर से सुरक्षा देकर अपने बच्चे की रक्षा की थी। दल ने सावधानीपूर्वक मलबा हटाया। बचाव दल ने जब बच्चे को निकाला, तो उसे वहां एक मोबाइल मिला, जिसमें संदेश लिखा था, मेरे बच्चे, अगर तुम बच गए, तो बस इतना याद रखना कि तुम्हारी मां तुम्हें बहुत प्यार करती है। यह देखकर सभी की आंखें नम हो गईं। जाहिर है, बच्चा अब बड़ा हो रहा है, और उसे संभालने वालों की होड़ लगी है।
उस दिन गरुड़ देव भ्रमण के लिए निकले। उन्होंने देखा कि पाटलिपुत्र के विष्णु मंदिर के चबूतरे पर बैठा कबूतर बेतरह कांप रहा था। इस निर्भय और सुरक्षित स्थान पर कपोत को कांपते देख गरुड़ ने आश्चर्यपूर्वक कारण पूछा। कपोत बोला, अभी यमराज आए थे। मुझे देखकर हंसे और बोले, कल प्रातःकाल इस अभागे की मौत आ जाएगी। सो मैं प्राण संकट की बात सोचकर अधीर हो रहा हूं, प्रभु! पढ़ें, यह 32 गुण ज‌िन पुरुषों में होते हैं वह महापुरुष होते हैं, देख‌िए आपमें क‌ितने हैं गरुड़ को दया आई और साथ ही यमराज को चुनौती देने की बात भी उन्हें सूझी। सो कबूतर को पंजों में दबाकर वह सुदूर यात्रा पर निकल पड़े और मलयगंध पर्वत की एक सुरक्षित गुफा में जाकर उसे रख दिया। दूसरी उड़ान में गरुड़ यमलोक पहुंचे और यमराज को बताया कि वह किस प्रकार कपोत को सुरक्षित स्थान पर पहुंचा चुके हैं। पढ़ें,वास्तु व‌िज्ञान के अनुसार आपके घर में यह 10 चीजें नुकसान का कारण होती है यम ने विष्णु वाहन का आदर-सत्कार किया और चित्रगुप्त के पास से मृत्यु संबंधी लेखा-जोखा मंगाया। पूर्व व्यवस्था लिखी हुई थी कि पाटलिपुत्र के विष्णु मंदिर में रहने वाला कपोत अमुक तिथि को मलयगंध पर्वत की गुफा में विदंत सर्प द्वारा भक्षण किया जाएगा। वह मृत्यु मुहूर्त कुछ घड़ी पूर्व ही पूरा हुआ है। गरुड़ चकित रह गए। वह लौटकर पहुंचे, तो देखा कि सर्प उस कपोत को उदरस्थ कर चुका है। यह जानकर वह भारी मन से अपने अधिपति विष्णु के पास लौटे। विष्णु ने उनकी उदासी का कारण पूछा, तो गरुड़ ने पूरी घटना बता दी। विष्‍णु ने कहा, जन्म की तरह मरण भी निश्चित है। नियत समय पर मरने से कोई बचता नहीं। नियति ने जो निर्धारित किया है, वैसा होता ही है। इस तथ्य को समझ कर लोग विपत्ति और रोग-शोक को स्वीकार कर सकें, तो वे डरकर सत्कर्म करने से नहीं चूक सकते। न ही शोक-संताप में सिर धुन सकते हैं।
आप नवरात्र में मां दुर्गा की पूजा और व्रत करते हैं लेक‌िन इसके पीछे क्या स‌िर्फ आपकी आस्‍था है या कुछ और भी है। दरअसल नवरात्र के मौके पर पूजन और व्रत का व‌िधान सद‌ियों से चला आ रहा है ज‌िसके पीछे कई रहस्य छ‌िपे हैं। आइये आज इन्हीं रहस्यों पर से पर्दा उठाते हैं और जानते हैं क‌ि नवरात्र के द‌िनों में देवी की पूजा, व्रत और हवन के पीछे कौन सा रहस्य छुपा है।
तेरहवीं सदी में महाराष्ट्र में एक प्रसिद्ध संत नामदेव हुए। एक बार वह शिष्यों को ज्ञान-भक्ति का प्रवचन दे रहे थे। तभी किसी शिष्य ने सवाल किया, हमें बताया जाता है कि ईश्वर हर जगह मौजूद है। यदि ऐसा है, तो वह हमें दिखाई क्यों नहीं देता? यह कैसे मान लें कि वे सचमुच हैं, और यदि वे हैं, तो उन्हें कैसे प्राप्त कर सकते हैं? पढ़ें, साप्ताह‌िक राश‌िफलः इस हफ्ते चमकने वाली है इन 6 राश‌ि वालों की क‌िस्मत नामदेव कुछ देर तक सोचते रहे, फिर शिष्य को एक लोटा पानी और थोड़ा-सा नमक लाने के लिए कहा। शिष्य तुरंत दोनों चीजें लेकर आ गया। सभी शिष्य सोच रहे थे कि इन चीजों का भला क्या काम कि तभी संत नामदेव ने पुनः उस शिष्य से कहा, पुत्र, तुम नमक को लोटे में डालकर मिला दो। शिष्य ने ठीक वैसा ही किया। फिर संत बोले, अब बताओ कि पानी में नमक दिख रहा है? सबने 'नहीं' में सिर हिला दिए। संत ने कहा, ठीक है! अब कोई जरा इसे चखकर देखो कि क्या चखने पर नमक का स्वाद आ रहा है? एक शिष्य ने पानी चखते हुए कहा, जी, आ रहा है। फिर संत ने निर्देश दिया, अब जरा इस पानी को कुछ देर उबालो। कुछ देर तक पानी उबलता रहा, और जब सारा पानी भाप बनकर उड़ गया, तो संत ने फिर लोटे में देखने को कहा और पूछा, क्या अब आपको इसमें कुछ दिख रहा है? एक शिष्य बोला, जी, हमें नमक के कण दिख रहे हैं। यह सुनकर संत मुस्कराए और शिष्यों को समझाते हुए बोले, जिस प्रकार पानी में नमक का स्वाद अनुभव किया जा सकता है, पर देखा नहीं जा सकता। और जिस तरह अग्नि के ताप से पानी भाप बनकर उड़ गया और नमक दिखाई देने लगा, उसी प्रकार तुम भक्ति, ध्यान और सत्कर्म से अपने विकारों को समाप्त करके ईश्वर को पा सकते हो।
जीवन में आप जो कुछ भी करते हैं उसके लिए कोई ना कोई वजह या कोई ना कोई कारण होता है और वह कारण या वजह ही इच्छा है। लेकिन प्रश्न उठता है इच्छा किस प्रकार की होना चाहिए? इच्छा धर्म के विरोध में ना होकर उसके अनुरूप होना चाहिए, भगवान श्रीकृष्ण कहते है मैं धर्म के विरोध में ना जाने वाली इच्छा हूं। जो लोग धर्म के अनुरुप कार्य करते हैं और अपने स्वधर्म का पालन करते हैं फिर जो इच्छा उन लोगों में उत्पन्न होती है वह सिर्फ मैं ही हूँ। धर्म वह है जो मन, बुद्धि, स्मृति और स्वयं को सामंजस्य के साथ बांधकर रखता है मन की अस्पष्टता और तनाव के कारण अधर्म का आतिस्त्व है। जब मन केन्द्रित नहीं होता और दिल टूटा हुआ हो तब अधर्म आस्तित्व में आता है उस समय ज्ञान और विवेक आपको धर्म के मार्ग पर केन्द्रित रखते हैं। जब हम स्वधर्म का पालन करते हैं तब विकास होता है। अपने विवेक, कौशल, प्रतिभा और अपने स्वाभाव के अनुरूप काम करना स्वधर्म है जिसके लिए आप स्वयं जिम्मेदार होते हैं।
कहने को तो हम कंप्यूटर युग मे जी रहें हैं। इसे मोबाइल या इंटरनेट का युग भी कह सकते हैं। लेकिन विज्ञान को अध्यात्म से जोड़ कर देखने वाले इस जमाने को सूक्ष्म जगत की यात्रा का युग कहते हैं। ऐसा युग जिसमें बाहर की चकाचौंध कामयाबियों से ज्यादा अपने भीतर की यात्रा और वहां के चमत्कारों को देख दांतो तले अंगुली दबा लेने का युग कहते हैं। अंतर्जगत के रहस्यों को गहराइयों से उजागर कर रहे सेलुलर जीव विज्ञानी ब्रूस लिप्टन के अनुसार यह दौर ‘आनुवंशिकी’ का है। सन् 1953 में ‘डी.एन.ए.’ की खोज के बाद साबित होता जा रहा है कि हमारी ज्यादातर या दस में से नौ बीमारियों की वजह तनाव है। शरीर अपने आपमें इतनी सक्षम संरचना है कि तमाम रोग बीमारियों से निपट ले। लेकिन तनाव के कारण उसकी रोगों से लड़ने की शक्ति क्षीण हो जाती है। ब्रूस ली का कहना है कि तनाव किन्हीं बाहरी कारणों से नहीं बल्कि आनुवंशिक कारणों से या माता पिता और परिवार के अन्य सदस्यों द्वारा उपलब्ध कराए माहौल से पैदा होता है। आध्यात्मिक पदों का विज्ञान की स्थापना करने के लिए मशहूर असम में कामाख्या के तंत्र विज्ञानी पं.गोविंद शास्त्री का कहना है कि मजबूरी और तनाव का खास कारण माता-पिता से मिले आनुवंशिकी तत्वों पर निर्भऱ है। इस प्रभाव को पहले प्रारब्ध कहते थे, उसे ‘जीन’ में लिखी अचीन्ही संभावना कह सकते हैं।
एक जेन मास्टर के सैकड़ों शिष्य थे। वे सभी नियमों का पालन करते थे, और पूजा करते थे। मगर उनमें से एक शिष्य शराबी था। वह न तो नियमों का पालन करता था, और न ही पूजा करता था। मास्टर वृद्ध हो रहे थे। आश्रम में कानाफूसी शुरू हुई कि मास्टर किसे अपना रहस्य बताएंगे और किसे उत्तराधिकारी घोषित करेंगे। सभी का अनुमान था कि मास्टर अपने कुछ प्रिय शिष्यों में से ही किसी को अगला मास्टर बनाएंगे। पढ़ें,मंगल आए स‌िंह राश‌ि में अब इन राश‌ि वालों का करेंगे भला मगर अपनी अंतिम अवस्था के निकट आने पर मास्टर ने शराबी शिष्य को बुलाया और सारे रहस्य बताकर उसे अपना उत्तराधिकारी घोषित कर दिया। यह फैसला किसी के गले नहीं उतरा। कुछ शिष्यों ने इस निर्णय का विरोध करना शुरू कर दिया। एक शिष्य ने तो आगबबूला होकर कहा, कितनी शर्म की बात है! हमने एक गलत मास्टर के लिए अपना बहुमूल्य समय बर्बाद कर दिया। उन्होंने हमारे जैसे गुणवान शिष्यों को चुनने के बजाय एक शराबी को चुन लिया। अब वह शराबी हमारा मास्टर बनेगा। पढ़ें,गणेश चतुर्थी पर बना दुर्लभ संयोग, भक्तों की मुराद पूरी करेंगे उसकी बात सुनकर मास्टर बोले, पुत्र, मैं अपने रहस्य केवल उसी शिष्य को बता सकता था, जिसे मैं अच्छी तरह से जानता हूं। इसमें कोई शक नहीं कि तुम सभी बड़े गुणवान हो, लेकिन तुम सबने मेरे सामने हमेशा अपनी अच्छाई ही रखी। अपनी बुराइयों को कभी मेरे सामने नहीं आने दिया। यह खतरनाक है, क्योंकि अक्सर इन गुणों के पीछे व्यक्ति का घमंड, गर्व और असहिष्णुता छिपी रह जाती है। इसलिए मैंने उस शिष्य को चुना, जिसकी बुराइयों को भी मैं देख सकता हूं, और जिसे मैं सबसे अच्छी तरह से जानता भी हूं। शिष्य यह सुनकर लज्जित हो गया, और मास्टर के चरणों में झुककर अपने कृत्य की माफी मांगने लगा।
संत मंडली के साथ ज्ञानेश्वर महाराज गोरा कुम्हार के घर आए। नामदेव भी साथ थे। ज्ञानदेव ने गोरा से कहा, तुम कुशल कुंभकार हो। बताओ, इनमें से कौन-सा बर्तन कच्चा है? गोरा ने पिटनी लेकर पीटना शुरू कर दिया। सभी संत मार खाकर भी शांत रहे। नामदेव की बारी आई, तो वह एकदम बिगड़ उठे। तुरंत गोरा बोला, यही कच्चा भाजन है। नामदेव बड़े ही दुखी हुए। सब संतों के बीच गोरा द्वारा किए गए अपमान की उन्होंने भगवान से शिकायत की। भगवान ने कहा, नामा, सच है कि तू मेरा परम भक्त है, और मैं तेरे लिए सदा सब कुछ करने को तैयार रहता हूं। फिर भी तुझ में से मेरे-तेरे का भेद न मिटने से तू कच्चा ही है। यह तो बिना गुरु की शरण गए मिट नहीं सकता। शिवालय में विठोबा खेचर परम संत हैं। उनके पास जाकर तू ज्ञान प्राप्त कर आ। पढ़ें, इन अनोखे सांपों का रहस्य आपको चौंका न दे तो कह‌िएगा नामदेव विठोबा के पास गए। विठोबा सो रहे थे। उनके पैर शिव की पिण्डी पर देखकर नामदेव को बड़ी अश्रद्धा हुई। उन्होंने सोचा, क्या ऐसे ही अधिकारी से ज्ञान प्राप्त करने की प्रभु ने मुझे सलाह दी। जब उनसे नहीं रहा गया, तो उन्होंने विठोबा से कहा, महाशय, आप बड़े संत कहलाते हैं, और शंकर की पिण्डी पर पैर धरते हैं। विठोबा ने कहा, नामा, मैं बूढ़ा जर्जर हो गया हूं। तुम्हीं मेरे पैर उठाकर उस जगह पर रख दो, जहां शिव की पिण्डी न हो। नामदेव ने उनके पैर पकड़कर पिण्डी से उतार अन्यत्र रखे। मगर उन्हें वहां भी शिव की पिण्डी दिखी। इस तरह वह जहां-जहां पैर उठाकर रखते, उन्हें शिव की पिण्डी दिखती। वह समझ गए और तत्काल विठोबा जी के चरण पकड़ लिए। विठोबा ने नामदेव को अद्वैत का बोध कराया। नामदेव की द्वैतबुद्धि मिट गई। दूसरे दिन संत-सभा के बीच भगवान ने नामदेव को लक्ष्य करके कहा, यह भाजन भी पक्का बन गया।
यह उस समय की बात है, जब देश की आजादी के समय कोलकाता में दंगे भड़के हुए थे। तमाम प्रयासों के बावजूद लोग शांत नहीं हो रहे थे। वैसी स्थिति में गांधी जी वहां पहुंचे और एक मुस्लिम मित्र के यहां ठहरे। उनके पहुंचने से दंगा कुछ शांत जरूर हुआ, लेकिन कुछ ही दिनों में फिर से सांप्रदायिकता की आग भड़क उठी। तब गांधी जी ने आमरण अनशन करने का निर्णय लिया और आजादी मिलने के सोलह दिन बाद ही अनशन पर बैठे। उस दौरान एक दिन एक अधेड़ उम्र का आदमी उनके पास पहुंचा और बोला, मैं तुम्हारी मृत्यु का पाप अपने सिर पर नहीं लेना चाहता। लो, रोटी खा लो। यह कहकर वह व्यक्ति अचानक ही रोने लगा, मैं मरूंगा, तो नर्क जाऊंगा! पढ़ें, अपने होंठ देख‌िए, खुद जान जाएंगे धनवान बनेंगे या रहेगी तंगी गांधी जी ने विनम्रता से पूछा कि ऐसा क्या हुआ है? उस व्यक्ति ने कहा, क्योंकि मैंने एक आठ साल के मुस्लिम लड़के की जान ले ली। इसका पश्चाताप मुझे सता रहा है। तुमने उसे क्यों मारा? गांधी जी ने पूछा। वह आदमी रोते हुए बोला, क्योंकि उसके समुदाय के लोगों ने मेरे मासूम बच्चे को जान से मार दिया। इसलिए आवेश में मैंने भी ऐसा घृणित काम किया। उसकी बातें सुनकर गांधी जी सोच में पड़ गए। कुछ क्षण चुप रहने के बाद उन्होंने कहा, मेरे पास एक उपाय है। वह व्यक्ति आश्चर्य से उनकी तरफ देखने लगा। गांधी जी ने कहा, उसी उम्र का एक लड़का खोजो, जिसने दंगे में अपने माता-पिता खो दिए हों, और उसे अपने बच्चे की तरह पालो। लेकिन एक चीज सुनिश्चित कर लो कि वह लड़का मुस्लिम ही होना चाहिए और एक मुस्लिम की तरह बड़ा किया जाना चाहिए। गांधी जी ने कहा और चुपचाप उस व्यक्ति की ओर देखने लगे। उसे अपने पापों के प्रायश्चित का उपाय मिल गया।
आजकल माघ की पंचमी से ही वसंत का आगमन मान लिया जाता है। माघ के शुक्ल पक्ष की पंचमी को जिसे वसंत पंचमी भी कहते हैं, रात को ही होली का प्रतीक एक काष्ठ प्रत्येक गाँव-मुहल्ले या टीले में गाड़ दिया जाता है। उसी दिन से काष्ठ-संचय आरंभ हो जाता है और वसंत राग चौताल आदि गाए जाने लगते हैं। पर शास्त्रों में फाल्गुन शुक्ल पंचमी से पूर्णिमा तक दस तिथियों में लकड़ी संचय करने का विधान है। खैर, नियम विधान चाहे जो हो, उत्सव का स्वरूप सही होना चाहिए, शान्तिपूर्ण होना चाहिए, प्रेरक होना चाहिए, सबसे लिए सुखकर होना चाहिए, उससे समाज के लिए सन्देश निकलना चाहिए और जीवन के लिए खुशी और आनन्द मिलना चहिए। होली अन्याय पर न्याय की, असत्य पर सत्य की, अधर्म पर धर्म की विजय का त्योहार है, यह इसी रूप से रहे तो ही सार्थक है। गायत्री परिवार की प्रमुख भगवती देवी का कहना था कि आपस में प्यार बांटो, सुख-दुख में साथी बनकर रहो और सदैव मुस्कराते रहो। इसका क्या तात्पर्य है? तात्पर्य यह है कि प्यार बांटने से प्यार मिलता है। सहयोग करने से सहयोग मिलता है। सम्मान देने से सम्मान मिलता है। यानि देने से मिलता, अतः केवल पाने का ही भाव नहीं रखने चाहिए, दिल में देने का भाव भी होना चाहिए। जब सब आपसे देने, सहायता करने, मिलजुलकर रहने और प्यार बांटने में लग जाएं तो फिर तो मुस्कराना ही मुस्कराना है। इसीलिए वे कहती थीं-मुस्कराते रहो। होली के रंगोत्सव की भी यही प्रेरणा है-प्यार से गले मिलो। कल्पना करें यह प्यार यदि सदा सदा के लिए रह जाए तो फिर धरती में दुःख अभाव कहां रहेगा?
महाभारत युद्ध चल रहा था। अर्जुन के सारथी श्रीकृष्ण थे। जैसे ही अर्जुन का बाण छूटता, कर्ण का रथ कोसों दूर चला जाता। जब कर्ण का बाण छूटता, तो अर्जुन का रथ सात कदम पीछे चला जाता। श्रीकृष्ण ने अर्जुन के शौर्य की प्रशंसा के स्थान पर कर्ण के लिए हर बार कहा कि कितना वीर है यह कर्ण? जो हमारे रथ को सात कदम पीछे धकेल देता है। अर्जुन बड़े परेशान हुए। कृष्ण से वह पूछ बैठे, हे वासुदेव! यह पक्षपात क्यों? मेरे पराक्रम की आप प्रशंसा नहीं करते एवं मात्र सात कदम पीछे धकेल देने वाले कर्ण को बारंबार वाहवाही देते हैं। श्रीकृष्ण बोले, अर्जुन तुम जानते नहीं। तुम्हारे रथ पर महावीर हनुमान एवं स्वयं मैं वासुदेव कृष्ण विराजमान हूं। पढ़ें, सुख और उन्नत‌ि के ल‌िए वास्तु के अनुसार ऐसे घर में बैठाएं गणपत‌ि यदि हम दोनों न होते, तो तुम्हारे रथ का अभी अस्तित्व भी नहीं होता। इस रथ को सात कदम भी पीछे हटा देना कर्ण के महाबली होने का परिचायक है। यह सुनकर अर्जुन को ग्लानि हुई। प्रत्येक दिन अर्जुन जब युद्ध से लौटते, तो श्रीकृष्ण पहले उतरते, फिर सारथी धर्म के नाते अर्जुन को उतारते। अंतिम दिन कृष्ण बोले, अर्जुन! तुम पहले उतरो रथ से और थोड़ी दूरी तक जाओ। भगवान के उतरते ही घोड़ा सहित रथ भ‌ष्‍म हो गया। अर्जुन आश्चर्यचकित थे। पढ़ें, ‌मेंहदीपुर बालाजी की यह 14 बातें जानकर ही जाएं बालाजी के दरबार में भगवान बोले, पार्थ! तुम्हारा रथ तो कभी का भस्म हो चुका था। भीष्म, कृपाचार्य, द्रोणाचार्य और कर्ण के दिव्यास्त्रों से यह कभी का नष्ट हो चुका था। मेरे संकल्प ने इसे युद्ध समापन तक जीवित रखा था। अपनी विजय पर गर्वोन्नत अर्जुन के लिए गीता सुनने के बाद इससे बढ़कर और क्या उपदेश हो सकता था कि सब कुछ भगवान का किया हुआ है। वह तो निमित्त मात्र था। काश, हमारे अंदर का अर्जुन इसे समझ पाए।
जिसकी इच्छा आज्ञा के बिना कोई काम न होता हो, वह मालिक ही तो हुआ। अपना मालिक तलाशें तो पाएंगे कि वह बाहर कहीं नहीं अपने ही भीतर है, अपना मन। शरीर स्वस्थ और निरोग रहता है तो मन ही कारण है और बीमार पड़ता है तो भी मन की ही वजह से। अमेरिका के मन:शास्त्री और मनोरोग चिकित्सक डॉ. डैनियल कापोने ने एक अध्ययन के बाद कहा है दूसरे रोगों की तो बात तो छोड़े सर्दी जुकाम जैसी मामूली समस्याएं भी मन में पलने वाली चिंता, कुंठा, उलझनों और ग्रंथियों के कारण होती हैं। जटिल रोग भी वहीं उपजते हैं। और चिकित्सा भी वहीं अर्थात मनस्क्षेत्र में की जानी चाहिए। उनके अनुसार जुकाम का निमित्त कारण विषाणु का आक्रमण होता है पर उनकी प्रकृति अन्य विषाणु सजातियों से सर्वथा भिन्न होती है। चेचक, खसरा आदि रोगों का आक्रमण एक बार होने पर शरीर में उनके रोगाणुओं से लड़ने की शक्ति आ जाती है। इसलिए इन रोगों के दोबारा होने का खतरा नहीं रहता।
ज्येष्ठ कृष्ण अमावस्या तिथि के दिन वट वृक्ष की पूजा का विधान है। इस वर्ष यह द‌िन 4 जून को है। शास्त्रों में कहा गया है कि इस दिन वट वृक्ष की पूजा से सौभाग्य एवं स्थायी धन और सुख-शांति की प्राप्ति होती है। संयोग की बात है कि इसी दिन शनि महाराज का जन्म हुआ है। और सावित्री ने यमराज से अपने पति सत्यवान के प्राण की रक्षा की।  सावित्री और सत्यवान की कथा से वट वृक्ष का महत्व लोगों को ज्ञात हुआ क्योंकि इसी वृक्ष ने सत्यवान को अपनी शाखाओं और शिराओं से घेरकर जंगली पशुओं से उनकी रक्षा की थी। इसी दिन से जेष्ठ कृष्ण अमावस्या के दिन वट की पूजा का नियम शुरू हुआ। वट सावित्री के दिन महिलाएं अपने पति की लंबी आयु के लिए वट वृक्ष की पूजा करती हैं।
बहुत पुरानी बात है। लियो टॉलस्टॉय को एक बार अपना काम-काज देखने के लिए एक आदमी की जरुरत पड़ी। इस बारे में उन्होंने अपने मित्रों से भी कहा कि कोई योग्य युवक हो, तो उसे भेजना। कुछ दिन बाद एक मित्र ने किसी युवक को उनके पास नौकरी के लिए भेजा। वह युवक काफी पढ़ा-लिखा था। अपने साथ वह कई प्रमाणपत्र और डिग्रियां लेकर आया था। लेकिन तमाम डिग्रियां होने के बावजूद टॉलस्टॉय ने उसे नौकरी पर नहीं रखा। बल्कि उन्होंने एक ऐसे युवक को रख लिया, जिसके पास कोई शैक्षणिक डिग्री नहीं थी। पढ़ें,जेब में हमेशा रखें इनमें से एक चीज, पैसे की नहीं रहेगी कमी कुछ समय बाद वह मित्र टॉलस्टॉय के पास मिलने आया और बातों ही बातों में भेजे गए पढ़े-लिखे व्यक्ति की जगह कम काबिल व्यक्ति को रखने की वजह पूछी। टॉलस्टॉय ने कहा, जिस व्यक्ति का मैंने चुना है, उसके पास तो अमूल्य प्रमाणपत्र हैं, उसने कमरे में आने से पहले अनुमति मांगी। दरवाजे पर रखे गए डोरमैट पर जूते साफ किए और फिर आगे आया। उसके कपड़े बेशक मामूली थे, लेकिन साफ-सुथरे थे। पढ़ें,भूत प्रेत और ऊपरी चक्‍कर से बचने के 10 आसान उपाय उससे जो पूछा, बिना घुमाए-फिराए उसके उत्तर दिए, और मुलाकात पूरी होने पर वह इजाजत लेकर वापस चला गया। उसने कोई खुशामद नहीं की, न सिफारिश। अधिक पढ़ा-लिखा न होने के बावजूद उसे अपने पर विश्वास था। और तुमने जिस व्यक्ति को भेजा था, उसके पास इनमें से कोई भी प्रमाणपत्र नहीं था। वह सीधा ही कमरे में चला आया, बिना आज्ञा कुर्सी पर बैठ गया और काबिलियत की जगह तुमसे जान-पहचान के बारे में बताने लगा। अब तुम्हीं बताओ, उसकी इन डिग्रियों की क्या कीमत है? टॉलस्टॉय के मित्र को वजह पता चल गई।
ईश्वर ने मनुष्य को अनन्त महान शक्तियां प्रदान की हैं। जिनका विकास करके मनुष्य कोई भी चमत्कारी कार्य कर सकता है। इसके लिए जरूरत है बस अपनी शक्ति को पहचान कर जागृत करने की। लेकिन अपनी असीम शक्तियों से अनजान मनुष्य अपना अधिकांश समय सांसारिक बंधनों और तनाव में गंवा बैठता है। इस कारण बहुत सी शक्तियां सोई हुई रह जाती हैं। अपनी शक्तियों के उच्चस्तरीय प्रयोग के लिए और मानव चोले को गरिमा प्रदान करने हेतु हमें अपने महान पुरुषों के जीवन चरित्रों का अनुकरण करना चाहिए। मानवीय शक्तियों के अलग-अलग रुप होते हैं, किसी व्यक्ति के साहस ने उसे एवरेस्ट की चोटी तक पहुंचा दिया। किसी व्यक्ति ने अपनी आन्तरिक शक्ति को पहचाना तो देश की आजादी के लिए अपने से लाख गुना बड़ी शक्ति से उलझ गया। आजादी से पहले के अखबारों में एक कार्टून छपता था, एक छोटी सी चिड़िया अपनी चोंच से एक बड़ा सा पहाड़ उठाने की कोशिश करती दिखाई देती थी। चिडि़या पर लिखा होता था गांधी तथा पहाड़ पर लिखा होता था ब्रिटिश सरकार। विचार कीजिए कितने दुर्बल शरीर में कितनी बलिष्ठ आत्मा का निवास होता है। सुभाष चन्द्र बोस संकल्प के धनी और दूरदृष्टा व्यक्ति थे। जब ब्रिटिश सरकार ने उन्हें कलकत्ता में नजरबन्द कर दिया तो वह पठान का वेश बनाकर अफगानिस्तान पहुंचे और फिर वहीं से जर्मनी। उन्होंने रेडियो से जब उद्घोषण किया कि  दिया कि मेरे हिंदुस्तानी भाईयो! जंजीरें बहुत मोटी हैं, पर उनमें इतनी ताकत नहीं है कि हमें बांध कर रख सकें, आजादी आने वाली है। तुम्हारा भाई सुभाष बोल रहा है। सभी हिन्दुस्तानी रेडियो सेट खोलकर सुनते थे कि हमारा वीर नेता बोल रहा है। हिन्दुस्तान के बाहर जाकर पफौजें खड़ी करके ब्रिटिश सेना के मुकाबले में खड़ा होना कोई साधरण कार्य नहीं था। अपितु महान जीवात्मा की आन्तरिक बलिष्ठता ही तो थी। मानव देह में कोई न कोई शक्ति अवश्य होती है। यदि उस शक्ति का प्रयोग ठीक प्रकार से करना सीख जाएं तो मनुष्य आसमान की उफंचाईयां छू सकता है। किन्तु यदि घर-परिवार की समस्याओं को बड़ा करके देखने लगोगे तो तनाव के दायरे में ही कैद हो जाओगे। निराशा आपको छोटा कर देगी घर का शिकायती वातावरण आपको उबरने नहीं देगाए दुनिया के व्यंग्य आपकी मुस्कुराहट छीन लेंगे, उन्नति रुक जाएगी। नारायण की समस्त शक्तियां नर में ही गुप्त रूप से व्याप्त हैं। बस आवश्यकता है कि उन शक्तियों को स्वयं में ढूंढकर स्वयं को जगाने की। आपका यही छोटा सा प्रयास आपको बहुत बड़ा बना देगा।
भगवान शिव को औढ़र दानी कहते हैं। शिव का यह नाम इसलिए है क्योंकि यह जब देने पर आते हैं तो भक्त जो भी मांग ले बिना हिचक दे देते हैं। इसलिए सकाम भावना से पूजा-पाठ करने वाले लोगों को भगवान शिव अति प्रिय हैं। भगवान विष्णु को प्रसन्न करना कठिन भी है और इनसे वरदान प्राप्त करना उससे भी कठिन क्योंकि, यह बहुत ही सोच-समझकर वरदान देते हैं। भगवान विष्णु को प्रसन्न करने के लिए कठिन तपस्या और भोग सामग्री की भी जरूरत होती है जबकि शिव जी थोड़ी सी भक्ति और बेलपत्र एवं जल से भी खुश हो जाते हैं। यही कारण है कि भक्तगण जल और बेलपत्र से शिवलिंग की पूजा करते हैं। शिव जी को ये दोनों चीजें क्यों पसंद हैं इसका उत्तर पुराणों में दिया गया है। सागर मंथन के समय जब हालाहल नाम का विष निकलने लग तब विष के प्रभाव से सभी देवता एवं जीव-जंतु व्याकुल होने लगे। ऐसे समय में भगवान शिव ने विष को अपनी अंजुली में लेकर पी लिया। विष के प्रभाव से स्वयं को बचाने के लिए शिव जी ने इसे अपनी कंठ में रख लिया इससे शिव जी का कंठ नीला पड़ गया और शिव जी नीलकंठ कहलाने लगे।  
एक बार पांडवों ने श्रीकृष्ण से पूछा, कलियुग में मनुष्य कैसा होगा? श्रीकृष्ण ने कहा, तुम पांचों वन में जाओ और जो भी दिखे, उसके बारे में बताओ। पांचों भाई वन में गए। वहां युधिष्ठिर ने देखा कि किसी हाथी की दो सूंड है। अर्जुन दूसरी दिशा में गए। वहां उन्होंने देखा कि एक पक्षी के पंखों पर वेद मंत्र लिखे हुए हैं, पर वह मांस खा रहा है! भीम ने देखा कि गाय अपने बछडे़ को इतना चाट रही है कि वह लहूलुहान हो रहा है। सहदेव ने छह-सात कुएं देखे, जिसमें बीच का कुआं खाली है। नकुल ने देखा कि पहाड़ के ऊपर से एक बड़ी शिला लुढ़कती हुई आई, वह कितने ही वृक्षों से टकराई, मगर अंत में एक अत्यंत छोटे पौधे का स्पर्श होते ही वह स्थिर हो गई। शाम को वे सभी श्रीकृष्ण के पास गए और उन्होंने अपने दृश्यों का वर्णन किया। युधिष्ठिर ने कहा, मैंने दो सूंड वाला हाथी देखा, तो श्रीकृष्ण ने कहा, कलियुग में ऐसे लोगों का राज होगा, जो दोनों ओर से शोषण करेंगे। वे बोलेंगे कुछ और करेंगे कुछ। अर्जुन की बातें सुनकर कृष्ण ने कहा, कलियुग में पंडित और विद्वान कहलाने वाले लोग बहुत होंगे, किंतु वे इसी ताक में रहेंगे कि कौन-सा मनुष्य मरे और उनके नाम से संपत्ति कर जाए। कोई विरला ही संत होगा। भीम के आश्चर्य के बारे में श्रीकृष्ण का जवाब था, कलियुग का आदमी अपनी संतानों को इतना लाड़ करेगा कि उसे अपने विकास का अवसर ही नहीं मिलेगा। सहदेव के देखे आश्चर्य का अर्थ था कि लोग वैवाहिक आयोजन में, अन्य छोटे-बड़े उत्सवों में तो लाखों रुपये खर्च कर देंगे, परंतु पड़ोस में ही यदि कोई भूखा-प्यासा होगा, तो यह नहीं देखेंगे कि उसका पेट भरा है या नहीं। पांचवें आश्चर्य के बारे में कृष्ण का कहना था, यह मन की उस गिरावट का संकेत है, जो भगवन्नाम के जप से ही रुक सकेगा।
स्वीडन के रीम जोयस के बारे में मशहूर है कि वह पलकें झपका कर हवा का ऐसा झोंका पैदा करते थे कि सामने दो फीट दूर जल रही मोमबत्ती बुझ जाती थी। 1998 में उन्होंने यह करिश्मा किया तो लोगों को यकीन नहीं आया। चौदह साल की उम्र में उन्हें अहसास हुआ कि वे पलकें झपकाते हैं तो आसपास तीली रगड़ रहे लोगों की माचिस से चिंगारियां भी नहीं निकलती। देखें, शरीर के किन-किन अंगों पर तिल का निशान शुभ नहीं गोटेबोर्ग में हुई स्पिरिचुअल कांफ्रेंस में इस बात की पुष्टि हुई। उसमें क्रिश्चियन्स साइंस रिव्यू के ए. डी. स्टीवर्ट ने कहा कि किसी अंग से दूसरे अंगों का भी काम लिया जा सकता है। अपने भीतर संकल्प होना चाहिए। यह बल प्रभुकृपा और प्रार्थना के बल पर विकसित किया जा सकता है। कुछ लोगों को इसकी झलक अनायास कुछ किए मिल जाती है। पढ़ें,प्रेम संबंधी साप्ताहिक राशिफल 6 से 12 फरवरी तक गैलीलो झील में उठे तूफान और नाव के भयभीत सवारों के बीच अविचलित ईसा मसीह ने बस इतना कहा, शांत हो जा मूर्ख! यह कहते ही तूफान शांत हो गया। यात्रियों ने चैन की सांस ली। लोगों ने राहत की सांस ली तो जीसस ने यात्रियों से कहा दोस्तों, विश्वास बड़ा है, तूफान नहीं। दिल से डर निकालकर हिम्मत को स्थान देना चाहिए। तभी हर कार्य में सफलता मिलती है।
एक बार पंचतंत्र के रचयिता विष्णु शर्मा बच्चों के साथ खेल रहे थे। तभी उनका एक मित्र वहां आ पहुंचा। विष्णु शर्मा को बच्चों के साथ खेलते देखकर वह बोला, पंडित जी, आप इतने महान विद्वान होकर भी बच्चों के साथ खेल रहे हैं? क्या आपको यह शोभा देता है? आप जैसे विद्वान को बच्चों के साथ खेलते देखकर मुझे अत्यंत अचरज हो  रहा है। यह सुनकर विष्णु शर्मा बोले, क्यों, इसमें अचरज की क्या बात है? खेलने से दिमाग स्वस्थ रहता है। खेल के माध्यम से व्यक्ति अपनी पीड़ा और दुख भूल जाता है। इस पर उनके मित्र बोले, पर आप तो बड़े और महान लेखक हैं। खेलने से क्या आपका अमूल्य समय नष्ट नहीं होता? आप यह सोचिए न कि जितनी देर आप बच्चों के साथ खेल रहे हैं, उतनी ही देर में किसी अच्छी रचना का सृजन कर सकते हैं। मित्र की बात पर विष्णु शर्मा मुस्कराने लगे और मित्र से बोले, तुम लेखक नहीं हो न, इसलिए इस तरह की बातें कर रहे हो, वर्ना तुम ऐसा कभी नहीं कहते। शायद तुम नहीं जानते कि बच्चों के साथ खेलकर, उनके बीच रहकर ही मैं उनके हाव-भाव को कुशलता से समझ कर अपनी रचना में उतार पाता हूं। बच्चों को जाने-समझे बिना भला उनके बारे में लिखना कैसे संभव है? अब तुम्हीं बताओ कि यदि तुम्हारा खाना खाने का मन हो और तुम्हें खाना बनाना न आता हो, तो क्या तुम अच्छा खाना बना पाओगे? मित्र बोला, नहीं पंडित जी, मैं आपकी बात का अर्थ समझ गया। आप बिल्कुल सही कह रहे हैं। बच्चों के लिए लिखने से पहले वाकई उनके भाव और कल्पनाओं का ज्ञान जरूरी है। मैं भी इसका ध्यान रखूंगा। यह कहकर उनका मित्र चला गया और विष्णु शर्मा फिर से बच्चों के साथ खेलने में रम गए।
शास्त्रों में अंग दान करने वाले के साथ मृत्यु के बाद क्या होता है और अगले जन्म में उसकी क्या स्थिति होगी उसका कहीं कोई उल्लेख नहीं मिलता है। अथर्वेद जिससे आयुर्वेद का जन्म हुआ उसमें भी कहीं अंग दान को लेकर ऐसा जिक्र नहीं किया गया है कि अंग दान करने से व्यक्ति को मोक्ष मिलने में बाधा आती है या अगले जन्म में उसे वह अंग नहीं मिलता है। इसलिए यह धारणा कि अंग दान करने से अगले जन्म में व्यक्त‌ि के पास वह अंग नहीं होता है? व्यक्ति को परलोक में और अगले जन्म में कष्ट भोगना पड़ता है पूरी तरह से गलत है। शास्त्रों और पुराणों के जानकार पं. जयगोविंद शास्त्री बताते हैं कि अंग दान करने से व्यक्ति को परलोक में कष्ट नहीं बल्कि उत्तम लोक मिलता है। शास्त्रों और पुराणों में कई ऐसी कथाएं मिलती हैं जिसमें बताया गया है कि अंग दान करने वाले को देवताओं के समान आदर और पद प्राप्त हुआ।
कालिदास ने पार्वती और परमेश्वर शिव को वाक् और अर्थ की तरह संयुक्त एवं अभिन्न कहा है तथा जगत् के माता-पिता कहकर वन्दना की है। यह शिव के अर्धनारीश्वर स्वरूप की ही प्रस्तुति है। गोस्वामी तुलसीदास ने भवानी और शंकर को श्रद्धा और विश्वास का स्वरूप कहा है। एक ओर शिव गहन साधना, तप साधना के देवता हैं तो दूसरी ओर अनूठे दांपत्य प्रेम के, अनुपम प्रणय के, प्रेम, सद्भाव और समाज-कल्याण के।
श्रावण शुक्ल पंचमी तिथि को देश के कई भागों में नागपंचमी का त्योहार मनाया जाता है। शास्त्रों में नागों में देवतओं के समान ही महत्व दिया गया है। भविष्य पुराण के अनुसार यह देवताओं और गरुड़ के सौतेले भाई हैं। भविष्य पुराण के पंचमी कल्प में यह भी बताया गया है कि जो व्यक्ति श्रावण शुक्ल पंचमी के दिन जो व्यक्ति दूध और धान के लावा से नाग की पूजा करते हैं उन्हें तथा उनके परिवार के लोगों को नाग दंश का भय नहीं रहता।
जब महाराज युधिष्ठिर का यज्ञ पूरा हो गया, तो वहां ऋषियों की सभा हुई। सभा में यज्ञ की चर्चा होने लगी। किसी ने कहा, ऐसी उदारता से कोई यज्ञ हुआ है, यह हमने नहीं सुना। क्योंकि इसमें नर-नारायण अर्जुन और श्रीकृष्ण जूठी पत्तल समेट रहे थे।’ इसी बीच एक नेवला दिखाई पड़ा, जिसका आधा शरीर सोने का था। वह मनुष्य की तरह बोला, यज्ञ तो कुरुक्षेत्र में एक ब्राह्मण ने किया था। उसके पुण्य प्रभाव से देवलोक से तत्काल दिव्य विमान आया और उसमें बैठकर ब्राह्मण परिवार स्वर्ग चला गया। देखें, ये हैं भगवान श्री कृष्‍ण की 9 पटरान‌ियां, हर क‌िसी की अनोखी है कहान‌ियां सभासदों ने नेवले से उस यज्ञ के बारे में विस्तार से बताने के लिए कहा। वह बोला-कुरुक्षेत्र में एक ब्राह्मण, उसकी स्त्री, पुत्र और पुत्रवधू रहते थे। बहुत दिनों से उन्हें अन्न नहीं मिला था। वे सब उपवास कर रहे थे। कई दिनों बाद ब्राह्मण सेर-दो सेर अन्न बीनकर लाया और यथाविधि बनाकर तैयार किया। पढ़ें, मामा शकुनी के पासों में ऐसा क्या था जो कभी नहीं हारे जुए में जैसे ही वे खाने को हुए, एक अतिथि आ पहुंचा और उसने भोजन मांगा। ब्राह्मण ने अपना हिस्सा दे दिया। फिर भी उसका पेट नहीं भरा। तब उसकी स्त्री और पुत्र ने भी अपना-अपना हिस्सा दे दिया। अंत में पुत्रवधू अपना हिस्सा देने आई, तो ब्राह्मण बोला, तू बहुत निर्बल है! तू मत दे।’ पुत्रवधू बोली-पिताजी! शरीर नष्ट भी हो जाए, तो फिर प्राप्त हो जाएगा। किंतु धर्म जाकर फिर वापस नहीं लौटेगा।’ यह सुनकर ब्राह्मण के आनंद का ठिकाना नहीं रहा। उसी समय विमान आया और सारे कुटुंब को बिठाकर स्वर्ग ले गया। मैं उस समय उस जगह लोट भर गया था, जिससे मेरा आधा शरीर सोने का हो गया। बाकी आधा शरीर सोने का करने के लिए मैं यहां आया, पर वैसा नहीं हुआ। अतः उस ब्राह्मण का यज्ञ इससे बढ़कर था। यह सुन सब चुप हो गए। सच है, परमार्थ से बड़ा यज्ञ नहीं।
प्रत्येक व्यक्ति के जीवन में ऐसी घडि़यां आती हैं जब अपमान होने से, आर्थिक स्थिति खराब होने से, बीमारी बढ़ जाने से, गृह क्लेश से, व्यापार में घाटा हो जाने से, संतान की असफलता से या अकस्मात, अकारण किसी आघात की विपरीत स्थिति से व्यक्ति के मस्तिष्क में एक अजीब सी निराशा का जन्म हो जाता है उसके मन में तनाव के कारण विनासकारी तत्व उत्पन्न हो जाते हैं। पढ़ें, साप्ताहिक राशिफल 14 से 20 अप्रैल तक जो व्यक्ति के हौसले को तोड़ने लगता हैं। मन में बुरे विचार आने लगते हैं कि अब कुछ नहीं हो सकता, मैं कुछ नहीं कर सकता। बुरा समय है कोई साथी साथ नहीं देता, पैसा पास नहीं है, कोई सहारा नहीं है और मन टूटने लगता है। ऐसी कठिन स्थिति व्यक्तिगत ही नहीं संस्थागत या संगठन के सामने भी आ जाती हैं। लेकिन ऐसे समय में अपना ही नहीं बल्कि पूरे दल का मनोबल बनाए रखना होता है। ऐसे समय में आगे बढ़कर नेतृत्व करना ही व्यक्ति का कर्तव्य होता है। तनाव के अंधेरों में लोगों को डूबने न दें, हर स्थिति में उनकी हिम्मत बनाए रखें। जिस नेल्सन ने नेपोलियन को वाटर लू में हराया था वह व्यक्ति वाटर लू के युद्घ से पहले एक और देश पर चढ़ाई करने गया था। पानी के जहाजों को किनारे पर लगाया और नियम के मुताबिक सबसे पहले सेनापति धरती पर उतरा, लेकिन जैसे ही सेनापति ने पहला कदम रखा वह ठोकर खाकर गिर पड़ा। पढ़ें,यह पांच चीज घर में रखें धन बढ़ेगा और खुशहाली आएगी      सैनिक एक-दूसरे की तरफ देखने लगे। इशारा करने लगे कि यह तो शगुन ही बिगड़ गया। अब तो हमारी हार निश्चित है। सेनापति ने यह दृश्य देखा तो जहाज से सब सैनिकों को नीचे उतारा और पंक्ति में खड़ा किया। नेल्सन ने अपनी सेना को संबोधित करते हुए कहा- ‘‘देखो मित्रो! परमात्मा हमारे साथ है और उसका आशीर्वाद हमें आते ही मिल गया। उसका संकेत यह है कि इस देश की भूमि, भगवान ने आते ही हमारे हाथों में दे दी। इसलिए मैंने आते ही गिरकर दोनों हाथों से जमीन थामी है। इसका मतलब हम ही जीतेंगे और ये जमीन हमारी ही होने वाली है।’’      यह कह चुकने के बाद उसने सोचा कि हो सकता है कुछ लोग गद्दारी या कायरता मन में ले आए हों। इसलिए उसने तोपों से अपने जहाज उड़ा दिये। उसने फिर कहा, ‘‘मित्रों! अब पीछे हटने का मार्ग नष्ट हो चुका है। मेरा विश्वास है तथा प्रभु का आशीर्वाद है जीत हमारी ही होगी। प्रभु का ही आदेश है कि जमीन को थाम ले, जल्दी से इसलिए उन्होंने धरती मुझे इस प्रकार जोर से पकड़वाई।’’ कहने को ये सिर्फ शब्द थे पर शायद इन्हीं शब्दों का प्रभाव था कि कमजोर पड़ रहे सैनिकों की शक्ति दस गुनी हो गई और उनकी जीत हुई। इस कहानी का अर्थ यह है कि मानव जीवन में कई अवसर ऐसे आते हैं जब निराशा घेर लेती है। सभी स्थितियां विपरीत नजर आती हैं। ऐसी स्थिति में स्वयं का, अपने परिवार का तथा अपने दल का हौसला बढ़ाए, धैर्य धरण करें। आपकी सपफलता निश्चित है। गोस्वामी जी कहते हैं- धीरज धर्म मित्र अरु नारी, आपद काल परखिये चारि।
आकाश में दिखाई देने वाला सूर्य तो अग्नि का एक अत्यंत विराट पिंड है। पर उससे निकलने वाली किरणें और प्रवाह पृथ्वी के अलावा सात आठ अन्य ग्रहों पर भी अपरिमित शक्ति का भंडार भरपूर रखता है। एक छोटा सा विवरण मस्तिष्क की और सूर्य की शक्ति के विस्फोट से होने वाले चमत्कार की तुलना के रुप में दिखाया गया है। इस तुलना में मनुष्य की और गणेश के चरित में आरोपित की गई शक्तियों से आंकी जाती है। इन शक्तियों का ब्यौरा जुटाते हुए विज्ञान और अध्यात्म विषयों के लेखक डा.हरि देसाई ने लिखा है कि मनुष्य हाथ से जितनी देर में एक अंक लिखता है, उतनी देर में कंप्यूटर सोलह अंकों वाली किसी भी संख्या के गुणनफल, लघुत्तम और समापरवर्तक निकाल सकता है। आदमी ज्यादा से ज्यादा पांच हजार शब्द याद रख सकता हैं, पर कंप्यूटर उतनी ही देऱ में साठ हजार शब्द याद कर लेता है। कोई व्यक्ति एक बार में कठिनाई से छह भाषाएं याद रख सकता है, पर कंप्यूटर एक बार में तीन सौ से ज्यादा भाषाएं सीख और याद कर सकता है।
होना तो यह चाहिए कि साल के सभी महीनों या दिनों में बच्चों के जन्म की दर करीब करीब बराबर या थोड़ी बहुत कम ज्यादा हो। लेकिन सीलिसबर्ग (स्विटजरलैंड) के महर्षि वेदविद्या प्रतिष्ठान के विद्यार्थियों और विद्नानों ने अट्ठारह अस्पतालों में तीन हजार बच्चों के जन्म का अध्ययन कर पाया है कि सोलह से बीस प्रतिशत तक बच्चे सितंबर या अक्टूबर में जन्म लेते हैं। इस अध्ययन का सार यह है कि पैतींस से सैंतीस सप्ताह पहले उनके गर्भाधान का समय स्थिर करें तो वह वसंत के आसपास बैठता है। दुनिया के सभी देशों में जनवरी से फरवरी का महीना वसंत ऋतु का माना जाता है। ऋतुएं सूरज के बजाय चंद्रमा के हिसाब से ज्यादा संचालित होती है। इसलिए यह समय पंचाग के अनुसार माघ महीने के बीच का, यानी वसंत पंचमी के आसपास होना चाहिए।
जब विधाता स्त्री की रचना कर रहे थे, तो उन्हें काफी समय लगा। छह दिन हो गए और स्त्री की रचना अब भी अधूरी थी। देवदूत ने पूछा, आप इसमें इतना समय क्यों ले रहे हैं...? विधाता ने जवाब दिया, क्या तूने इसके सारे गुणधर्म देखे हैं, जो इसकी रचना के लिए जरूरी हैं? उत्तर आया, नहीं। विधाता सुनाने लगे, यह हर प्रकार की परिस्थितियों को संभाल सकती है। यह एक साथ अपने सभी बच्चों को खुश रख सकती है। यह अपने स्नेह से हर घाव भर सकती है। इसका सबसे बड़ा गुणधर्म यह है कि बीमार होने पर भी अपना ख्याल खुद रख सकती है एवं घर का काम भी कर सकती है। पढ़ें, किस्मत नहीं खुल रही तो ताले से जुड़ा उपाय कीजिए, होगा लाभ देवदूत ने आश्चर्य से पूछा, क्या यह सब दो हाथों से कर पाना संभव है? विधाता ने कहा, यही नहीं, और बहुत कुछ, जो मुझे भी पता नहीं है। देवदूत ने नजदीक जाकर स्त्री को हाथ लगाया और कहा, विधाता यह तो बहुत नाजुक है। विधाता ने कहा, हां, यह नाजुक है, मगर इसे बहुत मजबूत और शक्तिसंपन्न बनाया गया है। इसमें हर परिस्थिति को संभालने की ताकत है। देवदूत ने पूछा, क्या यह सोच भी सकती है? विधाता ने कहा, यह सोच भी सकती है और मजबूत होकर मुकाबला भी कर सकती है। देवदूत ने स्त्री के गाल छूकर कहा, विधाता, यह तो गीला है। लगता है, इसमें से कुछ रिस रहा है। विधाता बोले, ये इसके आंसू हैं। देवदूत ने पूछा, आंसू किसलिए? विधाता बोले, यह भी इसकी ताकत है। आंसू इसके फरियाद करने, प्यार जताने एवं अकेलापन दूर करने का तरीका है। देवदूत ने कहा, आपकी रचना अदभुत है। आप महान हैं। विधाता बोले- वह परिस्थितियों से समझौता करना भी जानती है। लेकिन यह अपना महत्व भूल जाती है।
बेशक सभी तरह के रोगियों की तकलीफें आध्यात्मिक उपचारों से ठीक नहीं होती। इसका मतलब यह नहीं है कि वह उपाय असमर्थ हैं। वजह यह है कि उनके उपचार की सही विधि और प्रक्रिया नहीं अपनाई जाती। जापान की तोकोहू यूनिवर्सिटी के शोध अनुसंधान विभाग के विद्यार्थी के शोध प्रबंध पर टिप्पणी करते हुए उसके गाइड प्रो.मसाहिरो यामागुची ने यह बात उन्होंने यज्ञों से अस्थमा, हृदय रोग, कैंसर और मस्तिष्क के कुछ रोगों के उपचार की विधियों पर किए गए शोध के प्रकाशन अवसर पर कही। शोध प्रबंध के एक अंश का जिक्र करते हुए यामागुची ने अपनी ओर से एक संदर्भ का जिक्र किया कि हाइपॉक्सिया (कॉमा) के रोगी को एक स्थिति के बाद वेण्टीलेशन पर रखा जाता है। उस स्थिति में जब कभी सांस लेने में दिक्कत होती है और कृत्रिम सांस दी जाती है तो उसमें आक्सीजन के अलावा पांच प्रतिशत इसमें कार्बन डायऑक्साइड भी होती है। इतना अंश इसलिए कि मस्तिष्क के केन्द्रों को उत्तेजित कर श्वसन प्रक्रिया नियमित बनायी जा सके।
गांव कसबों में जैसे जैसे बिजली की रोशनी से रात गुलजार होने लगी और शिक्षा ने किसी भी हद तक मन का अंधेरा दूर करने में कामयाबी हासिल की, वैसे वैसे भूत प्रेतों की संख्या या उनके ठीये ठिकाने कम होने लगे हैं। तेलंगाना के नलगोंडा जिले में आत्माओं और भूतप्रेतों पर आठ साल से खोज करती रही इलोरा देवांगन का कहना है कि 1950 तक जिन जगहों पर लोग जाते हुए डरते थे, तीस पैंतीस साल पहले जाने तो लगे पर रात को उधर जाने से हिचकिचाते थे। आज उन इलाकों में लोग कच्चे पक्के और फ्लैट मकान बना कर रहने लगे हैं। इलोरा ने आठ साल के इस खोज अभियान में करीब 28 हजार किलोमीटर का इलाका छान मारा। इन यात्राओँ में उन्होंने कभी रहे और अब भी कायम मरघटों और कब्रिस्तानों तथा भुतहा हवेलियों और पेड़ों को देखा। हर जगह एक बात सामान्य लगी कि कुछ लोगों को भूत प्रेत की बाधाएं महसूस होती है और कुछ को नहीं। इलोरा की तरह औरों को भी लग सकता है कि भूत प्रेत वाकई हैं लेकिन वह सभी को क्यों दिखाई नहीं देते?
भागवत महापुराण में कहा गया है कि आप चाहते हैं कि आपका भाग्य फले, भाग्य, सौभाग्य बन जाए तो छः चीजें अपनाएं। इस पवित्रा ग्रन्थ का यह संदेश बड़ा ही अद्भुत है, इसे अपने जीवन में अपनाएं। सबसे पहली चीज है- पुरुषार्थ। पुरुषार्थ लगातार कीजिए, काम से जी चुराकर मत बैठें। केवल हाथ जोड़ने से ही बात नहीं बनती, पुरुषार्थ भी जरूरी है। हाथ जुड़े रहें, सिर झुका रहे, लेकिन हाथ पुरुषार्थ की ओर बढते रहें। दूसरी चीज है हिम्मत। हिम्मत कभी नहीं छोड़ना, साहस बनाए रखना। जीवन में समस्याएं तो पग-पग पर हैं, निराश होकर न बैठें, साहस के साथ समस्या का सामना करें। समस्या से जो पार जाएगा वही आगे बढ़कर हर चुनौतियों का सामना कर पाएगा। भगवान् श्रीकृष्ण ने कहा, जीवन में जागना है, भागना नहीं। विषाद को प्रसन्नता में, कायरता को वीरता में बदलो। वीर तो एक बार मरकर वीरागति को प्राप्त करता है, कायर तो दिन में हजार बार मरता है। जो व्यक्ति आलस्य में सोया पड़ा है, उसके लिए कलियुग है, जिसने अंगड़ाई लेनी शुरू की उसके लिए द्वापर युग है, जो उठकर खड़ा हो गया, उसके लिए त्रोतायुग है और जो कार्य में लग गया उसके लिए सत्युग शुरू हो गया और उसका भाग्य सौभाग्य में बदल गया।   बुद्घि से कार्य करें। योजनाबद्घ तरीके से कार्य में लगें और सोच-समझकर बुद्घि द्वारा कार्य करें। कहा जाता है, ‘‘लम्हों में खता की, सदियों तक सजा पाई’’। छोटी-सी गलती की सजा बहुत देर तक भोगनी पड़ती है। गलती छोटी हो या बड़ी आपकी पूरी योजना को नीचे गिरा सकती है, इसलिए पूर्ण सावधनी बहुत जरूरी है। शक्ति संगठित करके कार्य में जुट जाइए। कार्य के लिए एड़ी से चोटी तक का पूरा शोर लगा दीजिए। जिन्दगी की यात्रा में छोटे-से-छोटा गरीब व्यक्ति भी काम आएगा। पैसे देकर काम करवाने के साथ, प्यार के दो बोल भी चाहिए, उससे इंसान पूरी ताकत लगाकर आपके साथ खड़ा हो जाएगा।
हिंदू धर्म के कई ग्रंथों में परलोक की बड़े विस्तार से व्याख्या की गई है। अनेक ग्रंथों में स्वर्ग और नर्क जाने के रास्ते, कर्म आधारित फल और इनके दंडों पर विस्तार से लिखा गया है। ऋग्वेद में कहा गया है कि 'स्वर्ग तीसरे आकाश में बसा है। ये वो जगह है जहां मधु के स्वाद वाली हजारों नहरें बहती हैं'। वहीं अथर्ववेद में इस बात का उल्लेख है कि स्वर्ग में घी के हौज मधु के तालाब शराब से बहती हुयी दूध -दही और पानी से सींचने वाली सब मीठी नहरें और कमल वाली झीलें प्राप्त होती हैं। वहां शहद, घी और मदिरा का भंडार है जिसे पीने के लिए किसी की अनुमति लेने की जरूरत भी नहीं पड़ती। महाभारत के सातवें अध्याय में लिखा है कि स्वर्ग में बुढापा ,शोक और थकावट नहीं , न वहाँ कोई भय है ;वहाँ गंधर्व और मनोहर अप्सराएं नृत्य, वाद्य,गीतों, नाना प्रकार के हास्य द्वारा मनोरंजन करती हैं। महाभारत के 98वें अध्याय के शांति पर्व में स्वर्ग में अप्सराओं का उल्लेख हैं जो युद्ध में मारे गए वीर, जीवन पर्यन्त पुण्य करने वाले व्यक्तियों को पति रूप में पाने के लिए उतावली रहती हैं।
सेठ मणिनाथ हीरे का बड़ा व्यापारी था। किसी बीमारी के चलते उसकी अकाल मृत्यु हो गई। वह अपने पीछे पत्नी वसुमति और बेटा अनंत छोड़ गया। बेटा जब बड़ा हुआ, तो उसकी मां वसुमति ने उससे कहा, बेटा, मरने से पहले तुम्हारे पिताजी ये पत्थर छोड़ गए थे। तुम इसे लेकर बाजार जाओ और इसकी कीमत का पता लगाओ। लेकिन याद रहे कि सिर्फ कीमत पता करनी है, इसे बेचना नहीं है। पढ़ें, हस्तरेखा व‌िज्ञानः आपके अंगों पर मौजूद त‌िल का क्या है मतलब, जा‌न‌िए अनंत पत्थर लेकर घर से निकला। सबसे पहले उसे एक निर्माणाधीन इमारत में काम करता मजदूर मिला। अनंत ने मजदूर से पूछा, काका इस पत्थर का क्या दोगे? मजदूर ने कहा, बेटा, ऐसे पत्थर तो मैं रोज ढोता हूं। इसका कुछ भी मूल्य नहीं। युवक आगे बढ़ गया। कुछ आगे बढ़ने पर उसे एक सब्जी बेचने वाली महिला मिली। अनंत ने पूछा, अम्मा, तुम इस पत्थर के बदले क्या दे सकती हो? सब्जी वाली बोली, यदि मुझे देना ही है, तो दो गाजरों के बदले ये दे दो। मेरे तौलने के काम आएगा। पढ़ें,साप्ताह‌िक प्रेम संबंधी राश‌िफलः इनकी लव लाइफ में रोमांस का तड़का लगेगा अनंत आगे बढ़ गया। आगे वह एक दुकानदार के पास गया और उससे पत्थर की कीमत जानना चाहा। दुकानदार बोला, इसके बदले मैं अधिक से अधिक 500 रुपये दे सकता हूं। अनंत इस बार एक सुनार के पास गया। सुनार ने पत्थर के बदले 20 हज़ार देने की बात की। फिर वह हीरे की एक नामी दुकान पर गया, उसने पत्थर का निरीक्षण करने के बाद कहा, यह तो एक अमूल्य हीरा है। करोड़ों रुपये देकर भी ऐसा हीरा मिलना मुश्किल है। अमूल्य ज्ञान के साथ भी ऐसा ही है। न समझने वाले, या पहले से ही मिथ्याज्ञान से भरे व्यक्ति के लिए उसका मूल्य कुछ नहीं। वह तो वहीं अपना पूरा मूल्य पाता है, जहां विवेक और परख सम्यक रूप से मौजूद हों।
अगर खुशी के मौके पर भी आप खुश नहीं हो पाएं हों और गहरे शोक के अवसर पर भी दुःखी न हो पाए तो आपको सावधान होने की जरूरत है। ऐसा नहीं कि यह किसी उच्चकोटि के आत्मिक उत्कर्ष का लक्षण हैं। बल्कि चिकित्सा विज्ञानियों के अनुसार यह अवसाद यानी डिप्रैशन के लक्षण हैं। अगर यह उच्चकोटि की आत्मिक स्थिति जिसे- स्थित प्रज्ञ अवस्था कहते हैं होती तो मन में प्रसन्नता का भाव बना रहता और उत्साह में भी कोई कमी नहीं आती। अध्यात्म की भाषा में भी इस स्थिति को अवसाद कहते हैं। भारत में करीब पांच करोड़ लोग इस मनोरोग से पीड़ित माने जाते हैं। विश्व स्वास्थ्य संगठन(डब्ल्यूएचओ) के मुताबिक दुनिया भर में लगभग 35 करोड़ लोग अवसाद ग्रस्त रहते हैं। अवसाद की सबसे खराब स्थिति में पीड़ित आत्महत्या तक कर सकता है। जार्जिया के सेंटर फॉर स्पिरिचुअल रिसर्च के डा. एच अब्राह्म के अनुसार एक बार यह रोग पकड़ ले तो जिंदगी भर शामक दवाएं खानी पड़ सकती है। पर बीस मिनट का नियमित ध्यान इस रोग के लिए रक्षाकवच का काम करता है। बीस मिनट का अभ्यास पंद्रह से अठारह सप्ताह के भीतर ही शामक दवाओं की जरूरत खत्म कर देता है और उसके कुछ सप्ताह बाद तो रोग नियंत्रित होने लगता है। डा. अब्राह्म ने अवसाद से पीडित चालीस लोगों पर ध्यान प्रयोग किया था। ये लोग पांच से दस मिलीग्राम तक ट्रेंकुलाइजर दवाएं लेते थे और मुश्किल से रोजमर्रा के काम कर पाते थे। ध्यान प्रयोग के आठ सप्ताह बाद इन लोगों में भारी बदलाव देखा गया। ध्यान प्रयोग भी बहुत प्रारंभिक स्तर का था। सिर्फ सांसों को आते जाते देखना और उनमें एक लय बनाना था। रिसर्च सेंटर के निष्कर्षों के अनुसार अवसाद मे रोग का रूप नहीं लिया हो तो तनाव के समय सांसों को लयबद्ध बनाने का अभ्यास बहुत सहयोगी साबित होता है। जो लोग तनाव के शिकार होने से पहले ही एकाग्रता पूर्वक सांसों को आते जाते देखने का अभ्यास करते हैं, उन्हे तनाव या असवाद से कभी जूझना ही नहीं पड़ता। इसलिए ध्यान साधना का थोड़ा ही सही, पांच मिनट तक भी नियमित अभ्यास किया जाए तो मन को थका देने और बेसुध कर देने वाले रोग से दूर रहा जा सकता है।
एक दिन कुछ ऐसा हुआ कि मानव शरीर के वे पांचों तत्व ही आपस में उलझ बैठे, जिनसे इस शरीर का निर्माण हुआ है। वायु ने बहस की शुरुआत करते हुए कहा, मैं सभी पांचों में सबसे बड़ा हूं। मैं न आऊं, तो श्वास हीन होकर शरीर एक क्षण में ही शांत हो जाए। उसका तत्काल अंत हो जाएगा। यह सुनकर पृथ्वी ने कहा, अरे, मेरे कारण तो यह शरीर खड़ा दिखता है। इंद्रियों का आकार न हो, तो तुम सब अपनी अभिव्यक्ति भला कैसे कर सकोगे? पढ़ें,स‌ितंबर महीने का राश‌िफलः देखें, क‌ितना भाग्यशाली है यह महीना आपके ल‌िए इस बहस में जल-तत्व भी चुप न बैठा। उसने कहा, जीवन का आधार तो मैं ही हूं। अगर शरीर में रस न हो, तो सब कुछ पलक झपकते समाप्त। अग्नि ने अब ठहाका लगाया और कहा, अरे, मेरी क्षमता तथा महत्व का अनुमान तो तुम लगा ही नहीं सकते। मैं न रहूं, तो यह शरीर क्षण मात्र में बर्फ हो जाए। आकाश-तत्व ने भी बड़ी हेकड़ी से कहा, मेरी उपयोगिता का मूल्यांकन तुम सबकी पहुंच से परे है। तुम लोग सोच ही नहीं सकते मेरी उपयोगिता। समस्त सूक्ष्म शक्तियों का संचालन तो मैं ही करता हूं। शब्द मेरी तन्मात्रा है, मैं न रहूं, तो संसार खामोशी में डूबा समुद्र लगने लगे। पढ़ें, ये हैं भगवान श्री कृष्‍ण की 9 पटरान‌ियां, हर क‌िसी की अनोखी है कहान‌ियां आत्मा चुपचाप बैठी यह संवाद सुन रही थी। उसने कुछ न कहा। पांचों तत्वों में जब कलह बढ़ने लगी, तो उससे रहा न गया। उसे घुटन होने लगी। उसकी घुटन इस कदर बढ़ी कि अनायास ही वह शरीर से बाहर आ गई। पांचों तत्व भी उसके पीछे-पीछे ऐसे चल पड़े, जैसे मधुमक्खियों के छत्ते से उनकी रानी चल देती है, तो सारी मधुमक्खियां उसके पीछे-पीछे चल देती हैं। आत्मा को तो यह बोध भी नहीं था कि उसकी अनुपस्थिति में क्या हुआ है। विधाता ने कहा, जो महत्वपूर्ण है, वह शांत और अविचल रहता है।
वैसे तो हिंदू धर्म के सभी त्योहार अपना अपना विशेष महत्व रखते हैं, लेकिन मकर सक्रांति का धर्म, दर्शन तथा खगोलीय दृष्ट‌ि से विशेष महत्व है। इस महत्व का कारण यह है क‌ि वैद‌िक ज्योत‌िष और शास्‍त्रों में हर महीने को दो भागो में बांटा है जो चन्‍द्रमा की गत‌ि पर न‌िर्भर है- कृष्ण पक्ष और शुक्ल पक्ष। इस तरह वर्ष को भी दो भागो में बांट रखा है जो सूर्य की गत‌ि पर न‌िर्भर है जो उत्तरायण और दक्षिणायन कहलाता है। मकर सक्रांति के दिन से सूर्य उत्तर की ओर आने लगता है। ज्योत‌िषशास्‍त्र में मकर संक्रांत‌ि को सूर्य का धनु से मकर राश‌ि में आगमन के रूप में महत्व द‌िया गया है। धनु राश‌ि में सूर्य का आगमन मलमास के तौर पर जाना जाता है। मकर राश‌ि शन‌ि की राश‌ि है जो सूर्य का पुत्र है। मकर राशि में सूर्य के अगामन के समय को मकर सक्रांति कहा गया है। इस राश‌ि में सूर्य के आने से मलमास समाप्‍त हो जाता है। यह एकमात्र पर्व है जिसे समूचे भारत में मनाया जाता है, चाहे इसका नाम प्रत्येक प्रांत में अलग-अलग हो और इसे मनाने के तरीके भी भिन्न हों, किंतु यह बहुत ही महत्व का पर्व है। मकर सक्रांति के दिन ही गंगा ने सगर के पुत्रों का उद्धार क‌िया था और गंगा सागर में म‌िली थी।
एथेंस के देव मंदिर में कोई उत्सव था। उसमें शामिल होने के लिए प्लेटो को भी लोगों ने बुलाया, जिससे वह इन्कार न कर सके। वह भी उत्सव में सम्मिलित हुए। लेकिन मंदिर में उन्हें एक अलग ही दृश्य देखने को मिला। असल में, मंदिर में जो भी आता, एक पशु अपने साथ लाता, और फिर देव प्रतिमा के सामने उसकी बलि देता। वह पशु तड़पता हुआ अपने प्राण त्याग देता। दर्शक यह सब देखते, हंसते, इठलाते और नृत्य करते। पढ़ें, यह 10 सपने धन हान‌ि का संकेत माने जाते हैं, दुआ करें क‌ि आपको न द‌िखे प्लेटो से यह दृश्य देखा न गया। उन्होंने धर्म के नाम पर ऐसा उत्सव पहली बार देखा था। वह उठकर चलने लगे। उनका हृदय आर्तनाद कर रहा था। तभी एक सज्जन ने उनका हाथ पकड़कर कहा, आज तो आपको भी बलि चढ़ानी होगी। लीजिए यह रही तलवार और यह रहा बलि का पशु। प्लेटो ने शांतिपूर्वक थोड़ा पानी लिया, मिट्टी गीली की, और उसी मिट्टी से छोटा-सा जानवर बनाया। फिर उस निर्जीव जानवर को देव प्रतिमा के सामने रखा, तलवार चलाकर उसे काट दिया, और फिर घर की ओर बढ़ने लगे। पर लोगों को यह रास न आया। कुछ लोगों ने कटाक्ष भी किया, क्या यही आपका बलिदान है? हां, प्लेटो ने कहा, आपका देवता निर्जीव है, उसके लिए निर्जीव भेंट उपयुक्त थी, सो चढ़ा दी। उन धर्मधारियों ने प्रतिवाद किया, जिन लोगों ने यह प्रथा चलाई, क्या वे मूर्ख थे? क्या आपका अभिप्राय यह है कि हमारा यह कृत्य मूर्खतापूर्ण है? यह सुनकर प्लेटो मुस्कराए, पर उनका हृदय कराह रहा था। उन्होंने निर्भीक भाव से कहा, आप हों या पूर्वज, जिन्होंने भी यह प्रथा चलाई, उन्होंने पशुओं की नहीं, बल्कि मानवीय करुणा की हत्या का प्रचलन किया है। कृपया न तो देवता को कलंकित करें, न धर्म को, क्योंकि धर्म दया और विवेक का पर्याय है, हिंसा और अंधविश्वास का पोषक नहीं।
व्यक्ति सोचता है कि जो होना है वह अवश्य होगा, जो नहीं होना वह नहीं होगा, इसलिए आराम से बैठे रहें, जो होगा देखा जाएगा। भाग्य के भरोसे बैठे रहना कायरता है। दुर्भाग्य से समाज आज भाग्यवादी बन गया है। बहुत बार हम केवल पंडितों की बातों में आकर भाग्य के भरोसे बैठे रहते हैं कि अभी समय ठीक नहीं चल रहा। याद रखिए समस्या से जूझे बिना कोई हल नहीं निकलेगा। जो जूझने लग गया उसका भाग्य जरूर चमकेगा। अजगर करे न चाकरी, पंछी करे न काम। दास मलूका कह गए, सबके दाता राम।।   यह ठीक है कि राम ही सबके दाता हैं, मगर यह कहना कि अजगर नौकरी नहीं करता, पंछी काम नहीं करते तो भी उन्हें खाना मिल जाता है। हमें भी काम करने की क्या जरूरत है, जो भाग्य में होगा मिल जाएगा, यह विचार नकारात्मक है। भाग्यवादी नहीं होना चाहिए। बात-बात पर हम हाथ दिखाने बैठ जाते हैं, डराने वाले लोग डराते हैं। पढ़ें, सुहागन स्त्रियां क्यों लगाती हैं मांग में सिंदूर परिणामस्वरूप हम आशंकाओं से घिर जाते हैं। हाथों की लकीरों में गुम होकर अपने जीवन को बरबाद मत करना क्योंकि कुछ लोग दुनिया में ऐसे भी होते हैं, जिनके हाथ ही नहीं होते लेकिन भाग्य उनका भी होता है और बनता-बिगड़ता भी है। बुद्घि का सही प्रयोग करके कर्म करते रहना चाहिए। आप कर्म नहीं करोगे तो राम भी कृपा नहीं करेंगे। संसार कर्मक्षेत्र हैं, इस कर्मभूमि में सब कर्म करने आए हैं और कर्मठ व्यक्ति ही प्रभु की कृपाएं प्राप्त करता है। पढ़ें,इसलिए अन्तर्जातीय विवाह को गलत माना जाता है पुरुषार्थ को छोड़िए नहीं, कर्मठ बनें, कर्म से जी चुराकर भाग्यवादी बनकर बैठने से बात नहीं बनेगी, जब कर्म करोगे तब ही सौभाग्यशाली बनोगे। हम काम करना नहीं चाहते, भाग्य के भरोसे बैठकर अपनी कमजोरियों का दोष दूसरे के माथे मढ़ देते हैं कि दूसरों के कारण हम दुःखी हैं। खुद झुकना नहीं चाहते, हम सोचते हैं दूसरा झुके, हमसे तालमेल बैठाकर चले तो सौभाग्य आगे बढ़ता जाएगा। प्रारब्ध बहुत महत्वपूर्ण है, आप किसी का भाग्य नहीं बदल सकते, उन्हें सुख-सुविधा दे सकते हो मगर भाग्य बदलना आपके हाथ में नहीं। भाग्य हमारे पूर्वकृत कर्मों का फल है और कर्मफल अवश्य भोगना पड़ता है। परम दुर्भाग्य चल रहा हो तो उस समय में मन को कमजोर नहीं होने देना। बहुत बार दुर्भाग्य के समय में व्यक्ति जहां से सौभाग्य का द्वार खुलता है, उस परमेश्वर के प्रति भी पीठ करके खड़ा हो जाता है। जीवन में कैसी भी विषम परिस्थिति सामने आए लेकिन अपना इष्ट, अपना गुरुमन्त्र कभी नहीं छोड़ना चाहिए। भाग्य अपना कार्य करता है, शास्त्र कहता है कि भाग्य बड़ा प्रबल है, मगर पुरुषार्थ द्वारा भाग्य को तोड़कर सौभाग्य में बदला जा सकता है। दवा और दुआ दोनों का मेल बिठाएं। अन्दर की ज्योति और बाहर की ज्योति दोनों काम करें तो बात बनती है। आंख में ज्योति हो, बाहर प्रकाश हो तो आंखें काम करती हैं। बाहर सूर्य निकला हो, मगर आंखों में ज्योति न हो तो अन्धेरा है। फिर भी कहा गया अपनी तरफ से कोई कसर बाकी न रखें। पुरुषार्थ छोड़ें नहीं, पूर्ण पुरुषार्थी होकर कार्य में लगें और साथ में प्रभु से आशीर्वाद भी मांगें।
हवा में अभी भले ही सर्दी हो और मौसम बेहद ठंडा हो लेकिन स्थितियां या वातावरण आध्यात्मिक स्वास्थ्य के लिए अनुकूल है। पैंतीस लोगों पर किए एक प्रयोग के दौरान बंगलुरू की रिसर्च इंस्टी्ट्यूट आफ स्पिरिचुअल साइंस ने पाया कि माघ का यह महीना भीतरी ऊर्जा और स्वास्थ्य के लिए पूरी तरह उपयुक्त या अनुकूल है। थियोसोफिस्ट विचार से जुड़ी इस संस्था के संयोजक मनसिज पोद्दार का कहना है कि मौसम चाहे जैसा हो, कुछ अंतर्ग्रही विकिरण इन दिनों ऐसे प्रवाहित होते हैं जो व्यक्ति को अंतींद्रिय अनुभवों से संपन्न करते हैं। माघ का महीना पंरपरागत रूप से भी अध्यात्म मार्ग के लिए अनुकूल माना जाता है। इसीलिए नए कैलेंडर के शुरुआती महीने में सबसे ज्यादा व्रत पर्व मनाए जाते हैं। इन दिनों पृथ्वी सूर्य के सबसे नजदीक होती है। कायदे से तो उत्तरी गोलार्ध में इसे सबसे गर्म महीना होना चाहिए, मगर यह सबसे ठंडा महीना होता है, क्योंकी पृथ्वी का उत्तरी भाग सूर्य के दूसरी तरफ होता है। योगशास्त्र और विज्ञान के अनुसार मानसिक असंतुलन को जलतत्व के अनियंत्रित होने के रूप में देखा जाता है। माघ के महीने में पृथ्वी ऐसा कोण बनाती है कि सूर्य की किरणे यहां पहुंचते तक बिखर जाती हैं। वे धरती को गर्म नहीं कर पातीं। मगर सूर्य का गुरुत्वाकर्षण इन दिनों अधिकतम होता है। जनवरी में अर्थात माघ के महीने में पृथ्वी सूर्य के सबसे करीब होती है, इसलिए सूर्य का अधिकतम खिंचाव भी इन्ही दिनों होता है। यह समय सौरमंडल और उसमें रहने वाले जीवों के जीवन में संतुलन और स्थिरता लाता है। मनसिज पोद्धार के अनुसार नीचे की ओर खिंचाव के कारण व्यक्ति का मूलाधार चक्र सक्रिय हो जाता है उत्तरी गोलार्ध में इन दिनों जीवन की गति मंद हो जाती है। यहां तक कि कोई बीज बोया जाए तो उसका विकास भी प्रभावित होता है, उसका ठीक से अंकुरण नहीं हो पाया। शोध संस्थान के अनुसार इन दिनों जप तप, ध्यान पूजा और शीत उष्ण द्वंद्वों को सहने की के अभ्यासों का महत्व देखा गया है। जिन लोगों पर प्रयोग किए या उनके रहन सहन को जांचा परखा गया, उनके निष्कर्ष भी इस महीने की आध्यात्मिक ऊर्जा को रेखांकित करते हैं।
प्रसिद्ध विज्ञान कथा लेखक जान हर्बर्ट ने अपनी पुस्तक-हू सो ए एवर कंसीडर्स में लिखा है कि कोई भी व्यक्ति यदि शरीर की संरचना को बारीकी से समझने की कोशिश करेगा वह ईश्वर पर विश्वास किए बिना नहीं रहेगा। पुस्तक में जान हर्बर्ट ने शरीर के छोटे बड़ें हिस्सो की संरचना और कार्यप्रणाली का जिक्र किया है। निष्कर्ष में उन्होंने लिखा है कि शरीर भले ही करीब दो मीटर लंबा और साठ सत्तर किलो वजन का पिंड लगे, पर उसके बराबर काम करने वाले तंत्र को जमीन पर बिछाया जाए तो पांच से सात वर्ग किलोमीटर जगह चाहिए। एक त्वचा को ही देखिए। शरीर को आच्छादित किए रखने वाली इस परत की मोटाई 0.3 से 5.0 मिली मीटर तक होती है। सबसे पतली तह लगभग 0.5 मिमी आँखों पर होती है और सबसे मोटी पैर के तलवों में करीब पांच मिमी होती है। त्वचा में अगणित छोटे छोटे रोमकूप होते हैं, जिनकी संख्या करीब तीन करोड़ है।
गुरुकुल में प्रवेश उत्सव समाप्त हो चुका था, और कक्षाएं नियमित चलने लगी थीं। योग और अध्यात्म पर कुलपति स्कंददेव के प्रवचन सुनकर विद्यार्थी संतोष का अनुभव करते थे। एक दिन कक्षा में शिष्य कौस्तुभ ने प्रश्न किया, गुरुदेव, क्या ईश्वर को इसी जीवन में पाया जा सकता है? स्कंददेव एक क्षण चुप रहे। फिर कुछ विचार करते हुए बोले, इस प्रश्न का उत्तर तुम्हें कल मिलेगा। फिर वह सभी विद्यार्थियों की ओर मुखातिब होकर पिछली बात जारी रखते हुए बोले, और हां, आज सायंकाल तुम सब लोग सोने से पहले वासुदेव मंत्र की एक माला जपना और सुबह मुझे बताना कि जाप का क्या अनुभव रहा। पढ़े,ऐसी लड़क‌ियां होती हैं भाग्यशाली, पत‌ि और पर‌िवार को बनाती है खुशहाल प्रातःकाल प्रवचन का समय आया। सभी विद्यार्थी अनुशासनबद्ध होकर आ बैठे। कुलपति ने अपना प्रवचन प्रारंभ करने से पूर्व पूछा, तुममें से किस-किस ने कल सोने से पहले वासुदेव मंत्र का जाप किया था और कितना? विद्यार्थियों ने अपने-अपने हाथ उठा दिए। लेकिन लगता था कि स्कंददेव क्षुब्ध हैं, वह संतुष्ट नहीं हुए। उन्होंने चारों ओर दृष्टि दौड़ाई। कौस्तुभ वहां मौजूद नहीं था। उसे तत्काल बुलाया गया। स्कंददेव ने अस्त-व्यस्त कौस्तुभ के आते ही पूछा, क्या तुमने भी सोने से पहले जाप किया था? पढ़ें,स‌ितंबर महीने का पहला सप्‍ताह कैसा रहेगा, पढ़ें साप्‍ताह‌िक राश‌िफल कौस्तुभ ने नेत्र झुका लिए। विनीत वाणी और सौम्य मुद्रा में उसने बताया, गुरुदेव! अपराध क्षमा करें। मैंने बहुत प्रयत्न किया, किंतु जब भी जाप की संख्या गिनने में ध्यान चला जाता, तो भगवान का ध्यान नहीं रहता था, और जब भगवान का ध्यान करता, तो गिनती भूल जाता। यह सुनकर स्कंददेव मुस्कराए और बोले, कल के प्रश्न का यही उत्तर है। जब हम संसार के सुख, संपदा और भोग की गिनती में लग जाते हैं, तो हम भगवान का प्रेम भूल जाते हैं। यदि कर्मकांड से चित्त हटा लें, तो ईश्वर को कोई भी पा सकता है।
मुझको तुम्हारे लिए यह बात स्पष्ट करने दो प्रेम के प्रति ईमानदार रहो और साथियों की चिंता मत करो। भले ही साथी एक हो या अनेक साथी हों, प्रश्न यह नहीं है। प्रश्न यह है कि क्या तुम प्रेम के प्रति ईमानदार हो? यदि तुम किसी स्त्री या पुरुष के साथ रहते हो और उसको प्रेम नहीं करते हो, तो तुम पाप में जीते हो। यदि तुम्हारा किसी से विवाह हुआ है और तुम उस व्यक्ति को प्रेम नहीं करते हो, और फिर भी तुम उसके साथ जीए चले जाते हो, उस स्त्री या पुरुष के साथ प्रेम करते रहते हो, तो तुम प्रेम के विरोध में एक पाप कर रहे हो...और प्रेम परमात्मा है। तुम सामाजिक औपचारिकताओं, सुविधाओं, सहूलियतों के लिए प्रेम के विपरीत निर्णय ले रहे हो। यह उतना ही अनुचित है जितना कि तुम जाकर किसी स्त्री के साथ बलात्कार कर लो जिससे तुम्हारा कोई प्रेम नहीं है। तुम किसी स्त्री के साथ बलात्कार करते हो, तो यह एक अपराध है--क्योंकि तुम उस स्त्री से प्रेम नहीं करते और वह स्त्री तुमको प्रेम नहीं करती।
संबोधि के बाद बुद्ध वाराणसी चले आए। उन्होंने चारिका-विचरण के लिए उरूबल वन में प्रवेश किया और एक घने वृक्ष की छाया में पद्मासन लगाकर बैठ गए। तभी किसी की खोजबीन करते लोगों की आहट और बोलने की आवाजें सुनाई दी। किसी ने कहा,‘वह इधर ही गई होगी। कितनी नीच है वह?’ दूसरा स्वर सुनाई दिया ‘पर वह इस वन खंड से भागकर जाएगी कहां? कितने अमूल्य थे हमारे रत्नाभरण।’ दूसरे ने एक वृक्ष की छाया में ठहरकर संतोष की सांस ली। दूसरे साथी आ गए। ‘हम उरूबल का कोना-कोना छान मारेंगे। वेश्या का विश्वास करने वाला धोखा खाता ही है।’ वन में प्रवेश करते ही उन्हें बुद्ध के दर्शन हुए। दिव्य पुरुष समझ उनकी चरण धूलि मस्तक पर चढ़ाई। फिर पूछा, ‘आपने उसको इधर से जाते देखा है?’ ‘मुझे अपने-आपके सिवा दूसरा दीख ही नहीं रहा है।’ ‘भंते! हमारा आशय एक स्त्री से है। वह वेश्या है। हमलोग अपनी-अपनी पत्नियों के साथ वन-विहार करने आए थे। पत्नी के अभाव में एक मित्र के मनोरजंन के लिए वह हमारे साथ थी। हमें विशेष राग-रंग में लिप्त देखकर हमारे कीमती रत्नालंकार आदि लेकर वह इसी वन खंड में अदृश्य हो गई है हमें उसी की खोज है।’ ‘भद्रे! जगत के विषय-भोग और सुख नश्वर हैं। रत्नालंकार आदि तो आते-जाते रहते हैं। स्त्री की खोज से कहीं अधिक सत्य आत्मा की खोज आवश्यक है।’ भगवान् बुद्ध ने धर्मचक्षु जाग्रत किया। अपनी शीतल मुस्कान बिखेर दी। मुस्कान उन मित्रों को अभिभूत कर गई। कुछ इस तरह कि वे गणिका को खोजना भूल गए और कहने लगे, ‘भंते! हमे स्त्री की आवश्यकता नहीं है, आत्मा की खोज करनी है।’ भद्रवर्गीयों ने भगवान से प्रव्रज्या उपसंपदा की याचना की।
मान्यता है कि भगवान राम पृथ्वी पर अपना उद्देश्य पूरा करके वैकुण्ठ चले गये। लेकिन भक्तों की मनोकामना पूरी करने के लिए और धर्म की रक्षा के लिए भगवान राम हनुमान जी को अमरता का वरदान देकर पृथ्वी पर रहने का आदेश दे गये। यही कारण है कि कलियुग में हनुमान जी सबसे प्रमुख देवता माने जाते हैं। जो व्यक्ति हनुमान जी की भक्ति और उपासना करता है हनुमान जी उनकी सब प्रकार से रक्षा करते हैं। हनुमान जी के प्रति ऐसी आस्था के कारण ही मंगलवार और शनिवार के दिन हनुमान जी के दर्शनों के लिए मंदिर के बाहर लंबी कतार मिलती है। यही स्थिति रहती है बिहार के दरभंगा जिला में राज परिसर में स्थिति मनोकामना मंदिर में। इस मंदिर के विषय में मान्यता है कि यहां से मांगी गयी मुराद जरूर पूरी होती है। इसलिए इस मंदिर का नाम ही मनोकामना मंदिर पड़ गया है। लेकिन इस मंदिर में स्थित हनुमान जी से अपनी मनोकामना पूरी करवाने का तरीका अनूठा है। कुछ मंदिरों में हनुमान जी को प्रसन्न करने के लिए भक्त हनुमान जी को लंगोटा चढ़ाते हैं तो कहीं सिंदूर अर्पित करते हैं। लेकिन दरभंगा के मनोकामना मंदिर में मनोकामना पूरी करवाने के लिए लोग घर से कलम या पेंसिल लेकर आते हैं। मंदिर के बाहर लड्डूओं के दुकान से प्रसाद खरीदते हैं और हनुमान जी को प्रसाद अर्पित करते हैं। इसके बाद मंदिर के चारों ओर घूमकर प्रदक्षिणा करते हैं। पूजा करने के बाद कलम अथवा पेंसिल से मंदिर की दीवारों पर अपनी मनोकामना लिखते हैं। इसलिए मंदिर की पूरी दीवार पर कुछ कुछ लिखा मन्नत लिखा हुआ दिखेगा। इस मंदिर का निर्माण समतल भूमि से लगभग सात फुट की ऊंचाई पर एक बड़े से चबूतरे पर किया गया है। मंदिर सफेद संगमरमर पत्थर का बना हुआ है। हनुमान जी का दर्शन करने के लिए मंदिर के बाहर घुटने पर बैठना पड़ता है क्योंकि मंदिर का आकार छोटा है। इसमें हनुमान जी की एक छोटी सी मूर्ति विराजमान है। माना जाता है कि इस मंदिर का निर्माण महाराजा रामेश्वर सिंह ने अपने किसी रिश्तेदार के लिए करवाया था जिनका कद काफी छोटा था।
अगर आपको लगता है कि आप अकेले ही काफी नहीं हैं तो कोई बाद नहीं आप चाहें तो अपने नए रूप भी गढ़ सकते हैं। यह सिर्फ किस्से कहानियों की बात नहीं है कुछ शोध बात का संकेत दे रहे हैं कि हम चाहें तो अपने जैसे छाया पुरुष या हमजाद तैयार कर सकते हैं। इनसे अपने काम भी पूरा करवा सकते हैं। नीदरलैंड के जीव विज्ञानी डा. नेल्ली वाटसन ने पिछले साल 'एंटी मैटर एंड साउल’ पुस्तक लिखकर प्रतिपादित किया कि स्वप्न शरीर की रचना सपनों और कल्पनाओं से ही नहीं होती, रासायनिक क्रिया के जरिए भी रचा जा सकता है।
गांधी जी उन दिनों जहां भी जाते, चरखा संघ के लिए लोगों से चंदा मांगते। अपने दौरे के दौरान वे ओडिशा में किसी सभा को संबोधित करने के लिए पहुंचे। भाषण के दौरान उन्होंने चरखा संघ के लिए लोगों से सहयोग मांगा। लोगों ने जी खोल कर दान दिया। इसी बीच एक बूढी गरीब महिला उठी और किसी तरह वह भीड़ से होते हुए गांधी जी के पास तक पहुची। उसने कहा, मुझे गांधी जी को देखना है। किसी तरह उन तक पहुंच कर उसने बापू के पैर छुए। पढ़ें, व‌िदेश जाने में आए बाधा तो आजमाएं यह उपाय फिर उसने अपने साड़ी के पल्लू में बंधा एक तांबे का सिक्का निकाला और गांधी जी के चरणों में रख दिया। गांधी जी ने सावधानी से सिक्का उठाया और अपने पास रख लिया। चरखा संघ का कोष संभाल रहे जमनालाल बजाज ने वह सिक्का मांगा, लेकिन गांधी जी ने उसे देने से मना कर दिया। जमनालाल जी ने हंसते हुए कहा, मैं संघ का हजारों लाखों का हिसाब संभालता हूं। इसे भी संभाल कर रखूंगा, या आपको मुझ पर यकीन नहीं है? गांधी जी बोले, नहीं, ऐसी बात नहीं है। यह तांबे का सिक्का उन हजारों से कहीं कीमती है। बजाज ने कारण पूछा, तो बापू ने कहा, यदि किसी के पास लाखों रुपये हैं और वो हजार-दो हजार दे देता है, तो उसे कोई फर्क नहीं पड़ता। लेकिन यह सिक्का शायद उस औरत की कुल जमा-पूंजी थी। उसने अपना सारा धन दान दे दिया। इसीलिए इस सिक्के का मूल्य मेरे लिए करोड़ों रुपये से भी अधिक है।
झूमते-गाते-नाचते दिल इस बार कुछ अलग अंदाज में नए साल को पुकारेंगे। योग की दीवानी इस दुनिया में शायद पहली बार नए साल के स्वागत पर सेहत के मंत्र पढ़े जाएंगे। इससे अच्छी शुरुआत आपके लिए भी क्या हो सकती है। कैलिफोर्निया की बोका काउंटी में तैयारी चल रही है। यहां के मशहूर मिजनर पार्क में बना एम्फीथियेटर हैरत में है। इस बार नए साल के जश्न के लिए उसे सजाया नहीं जा रहा। गुब्बारे और रंग-बिरंगी झालरे नहीं लगाई जा रहीं। आखिर वजह क्या है? जवाब मिलता है लेसलाइ ग्लिकमैन से। नए साल के मौके पर लेसलाइ यहां योगा क्लासेज का आयोजन कर रही हैं। न्यूयॉर्क की रहने वाली लेसलाई पिछले 20 सालों से योगा पढ़ा रही हैं और ‘योगा जर्नी’ नाम से उनका योगा कैंपेन दुनिया भर में पहचान बना चुका है। उन्होंने नए साल की पहली सुबह को योगा के नाम करने का सोचा। एक जनवरी की सुबह 10 बजे से 1 बजे तक होने वाले इस इवेंट के बारे में मीडिया के जरिये सूचना भी जारी कर दी गई। इंतजार था लोगों की प्रतिक्रिया का। क्या लोग नए साल की पहली सुबह योग के नाम करना चाहेंगे? क्या जश्न की जगह योग ले पाएगा? इस तरह के तमाम सवाल उस वक्त कहीं खो गये, जब 500 से ज्यादा लोगों ने एक हफ्ता पहले ही इस इवेंट में शामिल होने के लिए रजिस्ट्रेशन करा लिया। इस लिहाज से यह साउथ फ्लोरिडा में होने वाला अब तक का सबसे बड़ा योगा इवेंट होगा। अब लोग एक जनवरी की उस खास सुबह को लेकर बेहद उत्साहित हैं, जब वे लाइव म्यूजिक के साथ योगा करते हुए नए साल का स्वागत करेंगे।
अक्सर लोगों के मन में यह सवाल आता है कि क्या मरने के बाद आत्मा का अस्तित्व रहता है, या मरने बाद उस व्यक्ति का क्या होता है। यह सवाल उस समय मन मस्तिष्क में अधिक कौंधता है जब किसी व्यक्ति की अंतिम विदाई आपके समाने हो रही है, या जब कोई अपना इस दुनिया को अलविदा कहकर चला जाता है। आमतौर पर यह सवाल लोगों के मन में आता है लेकिन दुनियां की रंगीनियों और व्यस्तता के बीच हम भूल जाते हैं। लेकिन कुछ लोग ऐसे होते हैं जो सवाल की गहराई में जाकर उसका उत्तर ढूंढने की कोशिश करते हैं। ऐसे ही वैज्ञानिक हुए सर विलियम क्रुक्स इन्होंने श्रीमती फ्लोरेन्स क्रुक्स को माध्यम (मीडियम) बनाकर वैज्ञानिक तरीके से आत्मा के अस्तित्व का परीक्षण किया। इस परीक्षण कार्यों के समय विलियम क्रुक्स ने बहुत ही सावधान जिससे परीक्षण में कोई भ्रांति, कपोल कल्पना या चालाकी का प्रभाव न पड़े। इन्होंने सारे परीक्षण वैज्ञानिक तरीके से किया जिसमें सूक्ष्म वैज्ञानिक यंत्रों का प्रयोग किया गया।
शास्त्र कहता है कि भाग्य बड़ा प्रबल है, मगर पुरुषार्थ द्वारा भाग्य को को बदला जा सकता है। यानी जरुरत है दवा और दुआ के बीच तालमेल बैठाने की। अन्दर की ज्योति और बाहर की ज्योति दोनों काम करें तो बात बनती है। आंख में ज्योति हो और बाहर प्रकाश हो तो आंखें काम करती हैं। बाहर सूर्य निकला हो, मगर आंखों में ज्योति न हो तो अन्धेरा रहता है। फिर भी कहा गया अपनी तरफ से कोई कसर बाकी न रखें। पुरुषार्थ छोड़ें नहीं पूर्ण पुरुषार्थी होकर कार्य में लगें और साथ में प्रभु से आशीर्वाद भी मांगें। मेहनत करें, उसकी रहमत जरूर होगी। व्यक्ति सोचता है कोई अवतार आएगा कल्याण करने के लिए हर समय भाग्य के भरोसे बैठकर जिंदगी की समस्याओं से मुंह मोड़कर बैठ जाता है, परिश्रम करना नहीं चाहता। किसी के बल पर आप सुखी नहीं रहेंगे अपनी समस्याओं से स्वयं जूझना होगा। अपने भाग्य के निर्माता आप हैं अपने भाग्य का निर्माण स्वयं करें। जगत् में कोई ऐसा नहीं जो आपका भाग्य बदल पाएगा। आप ही अपने भाग्य विधता हैं अपने अन्दर के उस दीए को जलाइए जिसकी रोशनी में सारा संसार देवत्व की ओर जाता दिखाई दे। जो व्यक्ति सदा सीखने को तैयार रहता है, उसके अन्दर सबकुछ हो सकने की संभावना रहती है। इसलिए कुछ न कुछ ऐसा करते रहिए जिससे आपके मन का बगीचा खुशियों से भर जाए और आप भाग्यशाली बनें। भागवत महापुराण में कहा गया है कि, आप चाहते हैं आपका भाग्य फले, भाग्य सौभाग्य बन जाए तो छः चीजें अपनाएं। इस पवित्र ग्रंथ का यह सन्देश बड़ा ही अद्भुत है इसे अपने जीवन में अपनाएं। सबसे पहली चीज है, पुरुषार्थ। पुरुषार्थ लगातार कीजिए काम से जी चुराकर मत बैठें। केवल हाथ जोड़ने से ही बात नहीं बनती पुरुषार्थ भी जरूरी है। हाथ जोड़े रहें, सिर झुका रहे, लेकिन हाथ पुरुषार्थ की ओर बढते रहें। दूसरी चीज है हिम्मत। हिम्मत कभी नहीं छोड़ना, साहस बनाए रखना। जीवन में समस्याएं तो पग-पग पर हैं, निराश होकर न बैठें, साहस के साथ समस्या का सामना करें। समस्या से जो पार जाएगा वही आगे बढ़कर हर चुनौतियों का सामना कर पाएगा। भगवान् श्रीकृष्ण ने कहा जीवन में जागना है, भागना नहीं। दुःख को प्रसन्नता में, कायरता को वीरता में बदलो। वीर तो एक बार मरकर वीरागति को प्राप्त करता है, कायर तो दिन में हजार बार मरता है। अन्दर साहस हो तो कोई भी चीज कितनी भी शक्तिशाली हो, आपको दबा नहीं सकती। जो व्यक्ति आलस्य में सोया पड़ा है, उसके लिए कलियुग है, जिसने अंगड़ाई लेनी शुरू की उसके लिए द्वापर युग है, जो उठकर खड़ा हो गया, उसके लिए त्रेतायुग है और जो कार्य में लग गया उसके लिए सत्युग शुरू हो गया और उसका भाग्य सौभाग्य में बदल गया।
महादेव देवों के देव कहलाते हैं। लेकिन अन्य देवी-देवताओं का प्रसाद लोग ग्रहण करते हैं और महादेव का प्रसाद ग्रहण करने से लोग हिचकते हैं। शिव जी के प्रसाद को लेकर लोगों के मन में यह भय रहता है कि प्रसाद ग्रहण करने से गरीब हो जाएंगे। इसका कारण यह है कि शिव जी के मुख से चण्डेश्वर नाम के शिव के गण प्रकट हुए हैं। चण्डेश्वर को भूत-प्रेतों का प्रधान माना जाता है। शिवलिंग पर चढ़ा हुआ प्रसाद चण्डेश्वर का भाग होता है। चण्डेश्वर का अंश यानी प्रसाद ग्रहण करना भूत-प्रतों का अंश खाना माना जाता है। इसलिए कहा जाता है कि शिवलिंग पर चढ़ा प्रसाद नहीं खाना चाहिए। 'पण्डित मुरली झा' कहते हैं कि सभी शिवलिंग पर चढ़ा हुआ प्रसाद चण्डेश्वर का भाग नहीं होता है।
आहार को आसानी से पचने लायक बनाने में जीवकोष के जिस छोटे से भाग माइटोकाण्ड्रिया की अहम भूमिकी होती है, उसे समझने और व्याख्या विश्लेषण के लिए विज्ञान की अलग ही प्रशाखा बनाई गई ‘सेल-बायोलॉजी’ या ‘साइटोलाजी’। विज्ञान की इस शाखा पर काम कर रहे शिकागो यूनीवर्सिटी के डा. सिलविया, एच. बेन्स ली और नार्मण्ड एल. हॉर ने करीब तीन साल तक किए प्रयोग और अध्ययन के बाद कहा कि इस तत्व से पर्याप्त पर्याप्त ऊर्जा भी उत्पन्न होती है। संग्रहित ऊर्जा का रासायनिक स्वरूप है। शरीर में जहां-जहां एटीपी (एडीनोसिन ट्राइफाँस्फेट) नामक इस शक्ति की आवश्यकता होती है, वहां अधिक मात्रा में माइटोकाण्ड्रिया पाये जाते हैं। आशय यह कि सूई की एक नोक के बराबर जगह में दस अरब ईकाइयों के रूप में छा जाने वाले ये घटक उस जगह का नियंत्रण भी करने लगते हैं। कि वह अपने अधिष्ठाता पर नियन्त्रण भी करता है। वण्डर बिल्ट यूनीवर्सिटी के रसायन शास्त्री अर्स जूथर को के मुताबिक रोगों के मूल कारण उतने उथले नहीं है जितने कि चिकित्सक समझते हैं। मौसम, आहार, चोट-फेट, एलर्जी जैसी दैनिक उथल-पुथल से तो शरीर संरचना स्वयं ही निपटती रहती है।
भगवान श्रीकृष्ण के समय में चरणाद्रि चुनार राज्य में पौंड्रक नाम का राजा शासन करता था। उसके दरबारी बड़े खुशामदी थे। वे कहते थे, महाराज, आप तो साक्षात भगवान वासुदेव हैं। पापों का नाश करने के लिए आपने अवतार लिया है। यह हम सबका धन्य भाग है कि हम नित्य आपका दर्शन करते हैं। इस प्रकार की चिकनी-चुपड़ी बातों से दरबारी पौंड्रक को खुश किया करते थे। उन लोगों की बातें सुनते-सुनते राजा भी वास्तव में खुद को भगवान का अवतार समझने लगा था। वासुदेव बनने के लिए उसने अपने दो नकली हाथ भी लगवा लिए और चारों हाथों में भगवान विष्णु की तरह शंख, चक्र, गदा और पद्म धारण किए रहता था। पढ़ें, रामायण के अनुसार स्‍त्र‌ियों के ये अंग लक्षण बताते हैं पत‌ि होंगे राजा के समान धीरे-धीरे उसका अहंकार इतना बढ़ गया कि उसने अपना एक दूत द्वारिकापुरी भेजा। श्रीकृष्ण को भेजे संदेश में उसने लिखा, तुम खुद को वासुदेव कहते हो, पर विष्णु का असली अवतार तो मैं हूं। अब तुम इन सब चिह्नों को त्याग दो, अन्यथा युद्ध में मैं तुम्हारा नाश कर दूंगा। पढ़ें, यह 10 स्‍थान आज भी बताते हैं क‌ि यहां म‌िले थे राधा कृष्‍ण श्रीकृष्ण पौंड्रक की राजधानी के पास अकेले ही रथ पर चढ़कर पहुंचे, जबकि पौंड्रक एक अक्षौहिणी सेना लेकर उनसे युद्ध करने निकला। मगर कृष्ण ने पौंड्रक की सेना को क्षण भर में ही अपने दैवीय अस्त्रों की सहायता से समाप्त कर दिया। उसके बाद उन्होंने पौंड्रक से कहा, तुमने जिन चिह्नों को छोड़ने का संदेश भेजा था, उन्हें अब मैं छोड़ रहा हूं, तुम संभाल लेना। यह कहकर उन्होंने पहले गदा फेंकी, जिससे पौंड्रक का रथ चूर-चूर हो गया। वह जमीन पर गिर पड़ा। अहंकार से ग्रस्त होकर वह फिर उठ खड़ा हुआ, तो कृष्ण ने सुदर्शन चक्र ने उसका मस्तक उड़ा दिया। उस समय खुशामद करने वाले दरबारियों का कहीं अता-पता भी नहीं था।
बयासी वर्षीय वांग त्सिंग अर्जेंटीना में रहते हैं। इस उम्र में भी वह चीन के युवाओं को मार्शल आर्ट 'ताई ची' सिखाते हैं। ताई ची एक प्राचीन मार्शल आर्ट है, जिसमें अनेक शारीरिक क्रियाएं करते समय सांस पर नियंत्रण रखा जाता है। यह सिर्फ मार्शल आर्ट ही नहीं है, बल्कि योग की भी एक पद्धति है। इसका अभ्यास करने वाले सुघड़ शरीर के साथ स्थिर और सुदृढ़ मन के भी स्वामी होते हैं। पढ़ें,मेंहदीपुर बालाजी की यह 14 बातें जानकर ही जाएं बालाजी के दरबार में वांग त्सिंग ने इस आर्ट में कई बदलाव या सुधार किए। एक बदलाव तो यह कि ताई-ची आर्ट में पहले रंगीन बेल्टों का उपयोग होता था। त्सिंग ने उसे बंद किया और सीधे-सादे बेल्टों का चलन शुरू किया। तरह तरह के रंग वाले बेल्ट योद्धा के स्तर और कौशल को व्यक्त करते थे। अब सभी योद्धाओं और अभ्यासियों के पास एक ही जैसे बेल्ट थे। यानी वे सभी समान थे। हथेली में हों ऐसी 10 रेखा तो आप बनते हैं करोड़पत‌ि, देख‌िए क्या आपकी हथेली मे एक शिष्य ने वांग त्सिंग से पूछा, दूसरी सभी मार्शल आर्ट पद्धतियों में योद्धा का स्तर दिखाने के लिए अलग अलग रंगीन बेल्टों का प्रयोग किया जाता है। ताई ची में यह क्यों मना है? वांग ने उत्तर दिया, यदि तुम्हारे पास धन हो, तो तुम उसे हाथ में लेकर घूमते हो या उसे अपनी जेब में संभालकर रखते हो? उस शिष्य ने कहा, जेब में रखते हैं। तब वांग त्सिंग ने फिर पूछा, और यदि धन बहुत अधिक हो, तो उसे भी अपनी जेब में ठूंसकर ही रखोगे? शिष्य ने कहा, नहीं, जेब में ठूंसकर नहीं रखेंगे, बल्कि उसे संभालकर तिजोरी या बैंक में रख देते हैं। अब वांग त्सिंग ने कहा, सभी को दिखनेवाली बड़ी-सी बेल्ट पहनकर घूमने में क्या तुक है? कौशल और रणनीति सबको यह बता देती है कि तुम्हारी सीमा और क्षमता क्या है। प्रवीण योद्धा यह भलीभांति जानता है कि रणनीति महत्वपूर्ण है, प्रदर्शन नहीं।
गुलाब के फूल ऊपर की टहनी पर खिल रहे थे और सड़ा गोबर उसकी जड़ में पड़ा था। गुलाब ने अपने सौभाग्य से सड़े गोबर के दुर्भाग्य की तुलना करते हुए गर्वोक्ति की और व्यंग्य से हंसा। माली हरितस्वामी उधर से निकला, तो उसने देखा कि गुलाब हंस रहा है। उसकी हंसी में व्यंग्य है। उसे लगा कि कहीं गुलाब उसे देखकर तो नहीं हंस रहा है। रहा नहीं गया, तो पूछ ही लिया कि मुझे देखकर हंस रहे हो क्या? गुलाब ने कहा, नहीं प्रभु, आपको देखकर कैसे हंस सकता हूं! आप तो मेरे भाग्य विधाता हो। पढ़ें, जन्माष्टमी पर बना शुभ संयोग बना रहा है इस द‌िन को और भी खास माली सुनकर खुश हुआ। उसे अपने पर गुमान होने लगा कि अपने भीतर कोई तो बात है। गृहिणी सुगंधा को बताया कि गुलाब उसे प्रणाम करने लगे हैं। सुगंधा ने कहा, हो सकता है स्वामी, आप अभिभावक हैं, इसलिए गुलाब आपको देखकर मुस्करा रहा हो। फिर कुछ रुककर बोली, यह भी मुमकिन है कि उसकी हंसी आपको रिझाने भर के लिए हो और आप उसके इस झांसे में आ गए हों। कल आपकी जगह मैं जाती हूं। देखती हूं कि गुलाब क्या आभास देता है। अगले दिन सुगंधा गई, तो गुलाब उसे देखकर भी मुस्कराया, तो सुगंधा ने भी पूछा, क्यों हंस रहे हो? गुलाब ने कहा, अपनी सुंदरता और खुशबू पर मुझे गर्व है। सुगंधा पास जाकर बोली, ‘तुम्हें इस स्थिति में पहुंचाने में पिछड़े और हेय समझे जाने वाले खाद-पानी के रूप में काम आ रहे तत्वों की भूमिका है। और सबसे बड़ी भूमिका परमात्मा की है, जिसकी कृपा से ये संयोग उत्पन्न हुए।...सुगंधा कहते-कहते रुकी, तो देखा गुलाब के फूल से कुछ बूंदें टपक आई हैं। उसे लगा कि गुलाब के आंसू निकल आए हैं। वह उन्हें पोंछने लगी, तो गुलाब ने कहा, रहने दीजिए, ये अनुग्रह और कृतज्ञता से निकले हैं।
कभी सुना है भटके हुए देवताओं के मंदिर भी हो सकते हैं? जी हाँ; सही सुना आप ने। हरिद्वार में है भटके हुए देवता के मंदिर। मनुष्य भटका हुआ देवता और उठा हुआ पशु है। मनुष्य योनि श्रेष्ठ योनि है। उसे बुद्धि से सोचने की अद्भुत क्षमता मिली हुई है। मनुष्य सृष्टि का मुकुटमणि कहलाता और प्रकृति का अधिष्ठाता होने का दम भरता है, तो भी यह नहीं समझा जाना चाहिए कि अन्य प्राणियों को सृष्टा ने कोई विशेषताएं नहीं दी हैं। वे अनेक प्रसंगों में विशेषतया अतीन्द्रिय क्षमताओं के संबंध में मनुष्य से कहीं आगे हैं। इन बातों को ध्यान मे रखकर गायत्री परिवार के संस्थापक पंडित श्रीराम शर्मा आचार्य ने शांतिकुंज आश्रम में गायत्री माता के विशाल मंदिर परिसर मे यह मंदिर बनवाये हैं। यहाँ आने वाले साधक इस मंदिर में ध्यान करते हैं। अब इस मंदिर के अंदर मूर्ति की बात करें तो आप सुनकर हैरान हो जायेंगे। क्योंकि यहां सिर्फ और सिर्फ 5 बड़े बड़े आइने (कांच) लगे हैं और उनमें आत्मबोध, तत्वबोध कराने वाले वेद-उपनिषदों के मंत्र लिखे हैं।
कुंडलिनी वह रहस्यमय शक्ति है, जो व्यक्ति के शरीर में सूक्ष्म रूप में व्याप्त है। इसे जगाने की एक विधि है, जिसे गुरु परंपरा से सीखा जा सकता है। जब यह शक्ति जागने लगती है तो विभिन्न मुद्राएं, प्रणायाम या आसन आदि क्रियाएं अपने आप होने लगती है। कुंडलिनी विद्या को गुरु परंपरा से प्राप्त ज्ञान भी कहा जाता है।   यदि साधक तीव्र जिज्ञासु हो और आसन प्राणायाम आदि को तीव्र गति से लंबे समय तक नियमित रूप से करता है तब भी कुंडलिनी जागृत हो जाती है। स्वयं साधना करने से कुंडलिनी जागृत हो जाती है तो भी कुंडलिनी योग  परंपरा में ऐसा माना जाता है कि गुरु की कृपा से जागृत शक्ति ही अभी जागृत हुई है। हठयोग प्रदीपिका में कहा गया है कि जिस प्रकार डंडे की मार खाकर सांप सीधा डंडे की आकृति वाला हो जाता है, उसी प्रकार जालंधर बंध करके वायु को ऊपर ले जाकर कुंभक का अभ्यास करें। साधक धीरे धीरे श्वास छोड़ें। इस महामुद्रा से कुंडलिनी शक्ति सीधी (जागृत) हो जाती है।   कुंडलिनी को सहस्त्रार तक पहुंचा कर उसे स्थित रखना है या समाधि को प्राप्त करना है, तब साधक को विकारों का त्याग करना पड़ता है। कुंडलिनी जागृत होने के बाद साधक निरंतर उसका अभ्यास करता है। यदि साधना काल में साधक अपने विकारों को योग के जरिए समाप्त नहीं करता तब वह शक्ति फिर निम्न चक्रों में पतन की आशंका बनी रहती है।
एक गर्म दोपहरी के दिन एक किसान बांसों के झुरमुट में बनी हुई जेन गुरु की कुटिया के पास रुका। उसने गुरु को एक वृक्ष के नीचे बैठे देखा। किसान ने चिंतित स्वर में जेन गुरु से कहा, खेती की हालत बहुत बुरी है। मुझे डर है कि इस साल गुजारा नहीं होगा। तुम्हें चाहिए कि तुम पत्थरों को पानी दो, जेन गुरु ने कहा। किसान ने जेन गुरु से पूछा कि इस बात का क्या अर्थ है। कुछ समझ में नहीं आया। गुरु किसान की बात पर थोड़ा हंसे और कुछ देर तक किसान की तरफ देखते रहे। फिर जेन गुरु ने कहा, एक कहानी सुनो। किसान सुनने के अंदाज में पसर कर बैठ गया। इसके बाद गुरु ने उसे जो कहानी सुनाई, उसका सार यह था, कोई किसान किसी जेन गुरु की कुटिया के पास से गुजरा और उसने देखा कि गुरु एक बाल्टी में पानी ले जा रहे थे। किसान ने उनसे पूछा कि वे पानी कहां ले जा रहे हैं। गुरु ने किसान को बताया कि वे पत्थरों को पानी देते हैं, ताकि एक दिन उन पर वृक्ष उगें। किसान को बहुत आश्चर्य हुआ और वह आदर प्रदर्शित करते हुए झटपट वहां से मुस्कराते हुए चला गया। जेन गुरु प्रतिदिन पत्थरों को पानी देते रहे और कुछ दिनों में पत्थरों पर काई उग आई। काई में बीज आ गिरे और अंकुरित हो गए। क्या यह कहानी सच है, किसान ने कौतूहल से पूछा। किसान के सवाल में आशा और प्रतीक्षा के साथ जिज्ञासा के स्वर भी झलक रहे थे। जेन गुरु ने उस वृक्ष की ओर इशारा किया, जिसके नीचे वह बैठे थे। किसान भी वहीं बैठकर उस कहानी पर मनन करने लगा। उसे लगा, सींचते रहने से पत्थरों पर भी कुछ उगाया और हरा-भरा किया जा सकता है, तो बारिश की क्या चिंता करना। उसके चेहरे पर शांति और सांत्वना के भाव झलकने लगे थे।
ऐसी परंपरा रही है क‌ि देवप्रबोधनी एकादशी के द‌िन जब भगवान व‌िष्‍णु चार महीने की न‌िद्रा से जगते हैं तो तुलसी के पौधे से उनका व‌िवाह होता है। घरों में क्यारियों में लगी तुलसी उस दिन दुल्हन की तरह सजती है और शास्त्रीय पंरपरा का या लोकरीति का पालन करने वाले लोग इस दिन तुलसी का विवाह उत्सव मनाते हैं। उत्सव पूर्णिमा तक मनाया जाता है। विश्वास किया जाता है कि उत्सव मनाने वालों के सब पाप नष्ट हो जाते। मान्यता है क‌ि तुलसी और व‌िष्‍णु के शाल‌िग्राम रूप का व‌िवाह करवाने वाले को कन्यादान का पुण्य प्राप्त होता है और अपार पुण्य की प्राप्त‌ि होती है। इसल‌िए देव प्रबोधनी एकादशी को तुलसी व‌िवाह उत्सव का द‌‌िन भी कहा जाता है। और इस व‌िवाह उत्सव के बाद व‌िवाह और दूसरे शुभ काम फ‌िर से शुरु हो जाते हैं। इसद‌िन भगवान का व‌िवाह होता है इसल‌िए इस द‌िन को व‌िवाह का अबूझ मुहूर्त भी कहा जाता है यानी इस द‌िन ब‌िना पंचांग देखे व‌िवाह कार्य संपन्न क‌िया जा सकता है।
जब ईश्वर सर्व शक्तिमान है, सर्वत्र संव्याप्त है, अपरिमित है, सर्वज्ञ है, तो फिर अपनी प्रार्थना के द्वारा हम उसको सूचना क्यों देते है? वस्तुतः हमें जो कुछ स्रष्टा से प्राप्त हुआ है, उसके लिए प्रार्थना के द्वारा उस सर्वशक्तिमान के प्रति हम अपनी कृतज्ञता प्रदर्शित करते है। परंतु वाणी की अपेक्षा कृत्यों के द्वारा कृतज्ञता का प्रदर्शन करना आम होता है। ऐसा करने से हमें उच्चस्तरीय दैवी अनुदान एवं वरदानों की प्राप्ति संभव हो सकेगी। ईश्वर की आज्ञाओं पर चलना ही सच्ची प्रार्थना और पूजा है। उसकी आज्ञा मानना ही उसके प्रति प्रेम है। प्रख्यात मनोवेत्ता डॉ० एमेली केडी के अनुसार प्रार्थना मात्र परमात्मा को धन्यवाद देने, कोरी कृतज्ञता व्यक्त करने या उससे कुछ याचना करने की प्रक्रिया का नाम नहीं है, वरन् यह वह मनःस्थिति है, जिससे व्यक्ति शंका और संदेहों के जाल-जंजाल में से निकलकर श्रद्धा की भूमिका में प्रवेश करता है। अपने अहं को गलाकर समर्पण की नम्रता स्वीकार करता और उद्धत-उच्छृंखल मनोविकारों को ठुकराकर परमेश्वर का नेतृत्व स्वीकार करने का नाम प्रार्थना है। श्रद्धा, विश्वास एवं भावना की गहनता ही प्रार्थना को फलवती बनाते हैं। छांदोग्योपनिषद में उल्लेख है, ‘‘यदेव श्रद्धया जुहोति तदेव वीर्यवत्तरं भवेति’’अर्थात् श्रद्धापूर्वक की गई प्रार्थना ही फलवती होती है। अतः भावना जितनी सच्ची, गहरी और श्रद्धापूर्ण होगी, उतना ही उसका सत्परिणाम भी होगा। प्रार्थना यदि भावनापूर्ण है तो वह बिना पूजा-साधना के भी उतनी ही प्रभावशाली हो सकती है। जितनी कि विधि-विधान के साथ किए गए नियमित उपासना-साधना की। प्रार्थना एक प्रकार का प्रायश्चित है। अध्यात्म शास्त्रों में जितने प्रकार के प्रायश्चितों का उल्लेख है, उन सब में प्रार्थना सबसे अधिक शक्तिशाली है। प्रार्थना के द्वारा हम अपने अहंकार, पाप, कषाय-कल्मष एवं दुखों के अंधकार को छिन्न-भिन्न कर सकते हैं और अंतर्मन में छिपी हुई दुर्भावनाओं, दुराग्रहों एवं समस्त कमजोरियों का मूलाच्छेदन कर सकते हैं। मन को साधने एवं शिक्षित करने की सबसे पहली सीढ़ी प्रार्थना है। ईश्वर से तादात्म्य स्थापित करने में प्रार्थना से बढ़कर और कोई साधना-मार्ग नहीं है। सूर, तुलसी, मीरा, तुकाराम, समर्थ रामदास, चैतन्य महाप्रभु, नरसी भगत आदि संत महात्माओं की प्रार्थनाएं प्रख्यात है। श्रद्धा-भक्ति से ओत-प्रोत होकर हृदय की गहराई से विश्वासपूर्वक थोडे़ समय के लिए भी की गई प्रार्थना उतना ही प्रतिफल प्रदान करती है जितना कि योगी, यती, तपस्वी लंबे समय तक कष्ट साध्य साधना-तपश्चर्या के द्वारा प्राप्त करते हैं। सच्ची प्रार्थना से अंतरात्मा के गहनतर भाग से एक आंतरिक दिव्य चैतन्य प्रकाश प्रस्फुटित होता है, जिसके लिए शास्त्रों में कहा गया है, ‘तमेव भान्तमनुभाति सर्वं तस्य भासा सर्वमिदं विभाति’। अर्थात् यही वह गुढ़ आंतरिक प्रकाश है, जो जगत् के समस्त चराचर प्राणियों को आलोक प्रदान करता है। प्रार्थना असत्य से सत्य की ओर, अंधकार से प्रकाश की ओर तथा मृत्यु से अमरत्व की ओर ले जाने वाली दिव्य प्रभा है।
योगीजनों और अध्यात्मशास्त्रियों का मानना है कि गणित के माध्यम से निर्वाण प्राप्त किया जा सकता है। पता नहीं यह सही है या नहीं है, पर इतना जरूर है कि संख्याओं के जरिए वह ज्ञान विज्ञान सीखा और गूढ़ पहेलियों को आसानी से सुलझाया जा सकता है जो विज्ञान या शोध अनुसंधान और प्रयोग की किसी और तकनीक से कतई हल नहीं किया जा सकता। जरूरी है कि गणित का वह अभ्यास कंप्यूटर और इलेक्ट्रानिक उपकरणों के जरिए न हो। उसके लिए प्रयोगकर्ता का शारीरिक और मानसिक जौर पर गणित से जुड़ा होना जरूरी है। आईआईटी मुंबई के प्रोफेसर कृष्णमूर्ति सुब्रमण्यम का कहना है कि संख्याओं की बारीकी में न जाएं और सिर्फ शून्य को ही देखें तो उसे देखने की प्रक्रिया में ही अद्भुत शांति का अनुभव होता है। बौद्ध दर्शन में शून्यवाद का महत्व अकारण ही नहीं है।
श्री श्री रविशंकर का कहना है कि सौंदर्य एक आंतरिक घटना है। सुंदरता किसी वस्तु में नहीं है, न ही लोगों में, न ही देखने वाले की आंखों में, यह तो प्रत्येक व्यक्ति के हृदय में है। यही हृदय की सुंदरता ही व्यक्ति के चेहरे पर चमक के रूप में दिखाई देती है। सुंदरता से अभिप्राय केवल शरीर की सुंदरता से ही नहीं है। फिर भी हमारी त्वचा इस सुंदरता की सबसे प्रत्यक्ष अभिव्यक्ति में से एक है। दरअसल हम पदार्थ और चेतना दोनो से ही बने हैं। इसका अभिप्राय यह कि हमारा शरीर बाहरी त्वचा के अलावा भी भरपूर गतिविधि से भरा हुआ है। शरीर के किसी अन्य अंग की भांति इसे भी रक्षा की आवश्यक्ता व स्वस्थ रखने की जरूरत है। अधिकांश सौंदर्य उपचार जो आजकल उपल्बध हैं वह केवल शरीर की उपरी त्वचा को ही निखारते हैं लेकिन आपकी भीतरी त्वचा का प्रत्येक सेल कैसे उर्जित हो इस बारे में कुछ नहीं बताती। हमारी त्वचा उम्र के साथ साथ ढलती जाती है। शरीर के प्रति कम ध्यान देने की वजह और तनाव के कारण काले धब्बे, सूखे निशान, मुंहासे, थकान आदि सब कुछ अनचाहा हमारे सामने आने लगता है। हांलाकि त्वचा की सफाई व कायाकल्प के लिए बहुत से प्राकृतिक व सामान्य तरीके हैं:
भौतिकवादी दर्शनशास्त्र (मैटेरियलिस्टक फिलॉसफी) का मानना है कि मृत्यु जीवन का अंत है लेकिन विज्ञान के सामने जो नए नए तथ्य सामने आ रहे हैं, उनके अनुसार मृत्यु जीवन का अंत नहीं बल्कि एक पड़ाव भर है। शरीर और उसके बाहर की दुनिया में अस्तित्व की ईकाई से जुड़ी कुछ चीजे हैं जिनका कभी नाश नहीं होता। प्रयोगों और अध्ययन निष्कर्षों के बाद यह भी नहीं कह सकते कि पदार्थ नष्ट हो गया या पुराना पड़ गया। अमेरिकी मनोवैज्ञानिक डॉ. स्टीवेन्सन नवंबर 2014 में भारत आए थे। आयुर्विज्ञान संस्थान (एम्स) के एक सेमिनार में उन्होंने बताया कि मृत्यु के बाद शरीर और चेतना का एक एक अंश कायम रहता है। उनका रूप भर बदल जाता है। अणु के एक भाग विद्युतकण (इलेक्ट्रान) की संरचना और गतिविधियों का जिक्र करते हुए उन्होंने बताया कि यह पदार्थ का विद्युत आवेश मात्र है।
पंडित अनिकेत गंगा तट पर प्रतिदिन भागवत पुराण का पाठ-पारायण करते। उसी घाट पर एक घड़ियाल रहता था। भागवत कथा उसे बहुत सुहाती। एक दिन वह पंडित से बोला, मुझे शुरू से लेकर अंत तक विधिवत भागवत सुनाएं। आपको हर दिन सौ मोतियों की दक्षिणा दूंगा। पंडित अनिकेत ने वैसा ही किया। घड़ियाल रोज कथा सुनता और पंडित जी को दक्षिणा देता। पढ़ें,यह 10 सपने धन हान‌ि का संकेत माने जाते हैं, दुआ करें क‌ि आपको न द‌िखे कथा पूरी होने पर उसने एक हार और भेंट किया। साथ ही उसने पंडित अनिकेत से यह भी निवेदन किया कि किसी प्रकार से वह उसे त्रिवेणी संगम तक पहुंचा दें, तो वह एक घड़ा भरकर मोती उन्हें देगा। पंडित ने बैलगाड़ी का प्रबंध किया और घड़ियाल को त्रिवेणी पहुंचा दिया। घड़ियाल ने भी अपना वचन पूरा किया, मगर विदा करते समय घड़ियाल ने पंडित को नमन नहीं किया, बल्कि हंसने लगा। अनिकेत ने हंसी का कारण पूछा, तो घड़ियाल ने कहा, अपने पड़ोस के धोबी के गधे से इसका कारण पूछना। पंडित जी सीधे उस गधे के पास पहुंचे और उससे घड़ियाल के हंसने का कारण पूछा। गधे ने कहा, पूर्वजन्म में मैं कौशल नरेश का अंगरक्षक था। वह त्रिवेणी तट पर आए, तो बहुत प्रभावित हुए। राजपाट दूसरों को देकर वहीं बस गए। मुझसे उन्होंने कहा, अब वेतन तो नहीं मिलेगा, पर चाहो, तो मेरे साथ रहकर तुम भी धन अर्जित करो। और यदि लौटना चाहो, तो एक सहस्र मुद्रा लेकर वापस चले जाओ। पढ़ें,मेंहदीपुर बालाजी की यह 14 बातें जानकर ही जाएं बालाजी के दरबार में गधे ने कहा, मैं मुद्रा लेकर वापस चला आया। राजा तो स्वर्ग चले गए, पर मैं रुपयों के प्रपंच में पड़कर अनेक अनर्थ करता रहा और अब गधे की योनि में पड़ा कष्ट सह रहा हूं। अनिकेत यह सुनकर सन्न रह गए। वह त्रिवेणी तट पर घड़ियाल के पास गए और उसे गुरु मानकर आत्मकल्याण की साधना करने लगे।
स्वामी रामकृष्ण परमहंस के समय दक्षिणेश्वर में श्रीप्रताप हाजरा नाम के एक व्यक्ति रहते थे। उन्होंने साधुओं जैसा जीवन अपना रखा था। वह रामकृष्ण परमहंस के साथ कलकत्ता (कोलकाता) जाकर सत्संग का लाभ उठाया करते थे। एक बार वह स्वामी जी से मिलने जा रहे थे, तो रास्ते में अपना गमछा एक भक्त के घर भूल आए। स्वामी रामकृष्ण को जब यह पता चला, तो उन्होंने हाजरा महाशय से कहा, ऐसे भुलक्कड़ स्वभाव के लोग कभी-कभी भगवान को भी भूल जाते होंगे। दुनियादारी के कामों में भी सावधान रहना जरूरी है। वहां यदि वह सावधान नहीं हैं, तो भजन में कैसे मन लगा सकेंगे? हाजरा परमहंस की उलाहना समझ न सके। वह बोले, महाराज! भगवान के भजन में लीन रहने से मुझे कुछ याद ही नहीं रहता। स्वामी रामकृष्ण परमहंस ने हाजरा महाशय की झूठी आत्मप्रशंसा समझ ली। वह बोले, हाजरा, तू धन्य है, जो थोड़े से जाप से ही इतना ऊपर पहुंच गया कि तुझे सांसारिक विषयों की याद ही नहीं रहती। एक मैं ऐसा तुच्छ प्राणी हूं, जो दिन-रात भगवान के चरणों में ही ध्यान दिए रहता हूं, फिर भी आज तक न कभी अपना बटुआ कहीं भूला हूं और न अंगोछा। फिर उन्होंने हाजरा महाशय के पैर भी छू लिए। हाजरा महाशय को अपनी भूल का भान हुआ। उन्हें जैसे बोध हुआ कि सूरज की रोशनी पर मुग्ध होकर दीपक की उपेक्षा करने जैसा अपराध हो रहा है। अपनी गलती सुधारते हुए वह दक्षिणेश्वर से कलकत्ता चले गए। उन्होंने कई घरों में भोग प्रसाद लिया था। उन घरों में वह तब तक अपना गमछा तलाशते रहे, जब तक कि उसका पता न लगा लिया। गमछा वापस लेकर जब वह लौटे, तो परमहंस ने उन्हें गले से लगाया और कहा, पता नहीं, वह परिवार किसी साधु की संपत्ति को संभाल पाता कि नहीं?
वेदों में कई ऐसे उदाहरण म‌िलते हैं ज‌िससे यह मालूम होता है क‌ि उन द‌िनों मह‌िलाओं को पुरुषों के समान ही हर क्षेत्र में अध‌िकार प्राप्त था। यहां तक ही मह‌िलाएं पुरुषों से समान ऋष‌ि परंपरा को अपनाकर गुरूकुल तक चला सकती थी। वैदिक समाज में पुत्र के समान ही पुत्री को स्नेह-दुलार एवं आदर-सम्मान दिया जाता था। (श. 3/31/2) परिवार में कन्याएं अपने आदर्श गुणों को विकसित करती हुई प्रायः माता के अनुशासन में रहती थी। माता के साथ वे गृहकार्यों को सीखती थी व उनको सहायता देती थी।(ऋ. 3/55/12) वैदिक कन्याएं कृषि कार्य में भी पिता के साथ सहयोग करती थी। अपाला को अपने पिता के खेतों में अच्छी फसल के लिए इन्द्र से याचना करते हुए चित्रित किया गया है। (ऋ. 8/81/5-13) ऋग्वेद में कन्या को उच्च स्थान प्राप्त था, जिसका उदाहरण ‘विसूनृता ददृशेदीयते घृतम्’ (ऋ. 1/135/7) अर्थात् जहां घृत बहता है, वहां हर्ष से प्रफुल्लित कुमारी देखी जाती है। इस तरह कन्याओं का सम्मान होने से वे सन्तुष्ट होकर अनेक समाजिक कार्यों में सहयोग प्रदान करती थी।
शरीर और आत्मा के बीच मन सेतु का काम करता है। वह कर्मों के संस्कार रचता है। अगर वह बनाना छोड़ दे या पूर्व संस्कारों को मिटाने लगे तो अपना अस्तित्व ही खो देगा। फिर मानवीय जीवन में भाव संवेदना की कोई भूमिका ही नहीं रह जाएगी क्योंकि भाव संवेदनाए भी मन में ही जन्म लेती है। कर्मफल के इस नियम को पहले तो शास्त्रीय आधार तक ही सीमित रखा जाता था। अब वैज्ञानिक आधार पर भी इस नियम को परखा जाने लगा है। अद्वैत आश्रम मुंबई के डा. नरोत्तम पुरी ने इस स्थापना की, शास्त्रीय आधार से हट कर परीक्षा की है। उनके अनुसार कर्मों की यह भूमिका इसी या अगले जन्म में काम करती है। प्रारब्ध, संचित या क्रियमाण कर्मों के कारण ही कोई व्यक्ति कर्मठ या आलसी स्वभाव का होता है।
प्रत्येक मनुष्य की एक मूल आवश्यकता है कि वह प्रेम कर सके। और प्रेम पा सके। जब मनोवैज्ञानिक मनुष्य की मूल आवश्यकताओं की बात करते हैं तो भोजन, कपड़ा, मकान और सुरक्षा के साथ साथ वे प्रेम की जरूरत को इसमें शामिल करते हैं। साधारणतया व्यक्ति बाहरी दुनिया में अपने माता-पिता, भाई बहनों और रिश्तेदारों से प्रेम पाने की उम्मीद करते हैं। दुर्भाग्य से जीवन में कभी कभी हम यह सीखते हैं कि ये प्रेम अस्थाई हो सकते हैं। संबंध बदलते रहते हैं। बच्चे दूर चले जाते हैं। और माता पिता गुजर जाते हैं। किसी न किसी समय पर इस दुनिया के प्रेम के खो जाने पर, हमें दुख का एहसास अवश्य होता है। पढ़े,मासिक राशिफलः दिसंबर का महीना आपके लिए कैसा रहेगा? अक्सर दुनियावी प्रेम के खो जाने पर हम दिलासा के लिए प्रभु की ओर मुड़ते हैं। जब प्रभु हमारी पुकार को सुनते हैं, तो वे हमें किसी ऐसे व्यक्ति के पास भेज देते हैं, जो हमें महसूस करा सकता है कि हमारे भीतर शाश्वत प्रेम सदा विद्यमान रहता है। एक सत्गुरु हमें प्रभु के प्रेम से जोड़ देता है। सद्गुरुओं ने जो युग युगों से आते रहे हैं, हमें शाश्वत प्रेम पाने का तरीका बताया है। वे हमे ध्यानाभ्यास सिखाते हैं। ताकि हम अपने भीतर प्रभु का प्रेम पा सकें। क्योंकि हम बाहरी आंखों से प्रभु के दर्शन नहीं कर सकते। एक सत्गुरु हमें प्रभु को अंतर की आंख से देखना सिखाते हैं। जब हम अध्यात्म पथ पर अग्रसर होते हैं, हम प्रभु के प्रेम का अनुभव करते हैं। प्रभु प्रेम है और हमारे भीतर बसती आत्मा भी प्रेम है। जब व्यक्ति किसी सद्गुरु के पास आते हैं, वे उस प्रेम का पान कर सकते हैं। सद्गुरु प्रभु के प्रेम को हमारी ओर प्रसारित करते हैं। वह सत्गुरु की दयाधारा के द्वारा स्वतः हमारी ओर आता है और हमारी आत्मा को सराबोर कर देता है। किसी वक्ता के द्वारा दिया गया व्याख्यान सुनते हुए हम बौद्धिक ज्ञान प्राप्त करते हैं। जब हम एक आध्यात्मिक गुरु के पास जाते हैं वहां हम बौद्धिक ज्ञान से कहीं अघिक पाते हैं। सद्गुरु की संगत में शरीर के ऊपर उठने का अनुभव प्राकृतिक रूप से मिलता है। वह दया धारा एक ऊर्जा है, जो हमारे ख्याल को शरीर से दिव्य चक्षु पर खींच लाती है। सत्गुरु की तवज्जोह हमें भीतर से झकझोर कर देती है। यह आह्लादकारी और अनुपम दिव्य अनुभव आत्मा का उत्थान कराता है। हम सबसे उत्कृष्ट प्रेम से सरोबार हो जाते हैं। इसके सामने दुनियावी आकर्षण स्वादहीन प्रतीत होते हैं।
युधिष्ठिर को बड़ी हैरानी हुई। नगाड़े क्यों बजाए जा रहे हैं, यह जानने के लिए वह अपने विश्राम कक्ष से बाहर आए। कक्ष से बाहर निकलते ही उनका सामना भीम से हो गया। उन्होंने भीम से पूछा, ये विजय दुंदुभि क्यों बज रहे हैं? भीम ने नम्रता से उत्तर दिया, महाराज, हमारी सेना ने तो कोई विजय प्राप्त नहीं की है। पर पता चला है कि आपने काल पर विजय प्राप्त कर ली है। सुनकर युधिष्ठिर की हैरानी और बढ़ गई। उन्होंने फिर पूछा, मैंने काल पर विजय प्राप्त कर ली है! आखिर तुम कहना क्या चाहते हो? भीम ने हाथ जोड़कर कहा, महाराज, अभी कुछ देर पहले आपने एक ब्राह्मण से कहा कि वह कल मिले। तब उसकी समस्या और हल आप सुनेंगे। इससे जाहिर है कि आज तो मृत्यु आपका कुछ बिगाड़ नहीं सकती। ब्राह्मण से आपका संवाद सुनने के बाद मैंने सोचा कि आपने काल पर विजय प्राप्त कर ही ली है, वरना आप उस ब्राह्मण को कल मिलने के लिए कतई नहीं कहते। यह सोचकर मैंने नगाड़े बजाने की आज्ञा दी थी। भीम की बात सुनकर महाराज युधिष्ठिर की आंखें खुल गईं। उन्हें अपनी भूल का पता लगा। तभी उन्हें पीछे खड़ा हुआ ब्राह्मण दिखाई दे गया। उन्होंने याचक से उसकी आवश्यकता के बारे में पूछा। ब्राह्मण ने बताया कि अगले शुक्लपक्ष में उसकी बेटी का विवाह है। खर्च के लिए कुछ भी पास में है नहीं। कोई संभावना भी दिखाई नहीं दे रही। ब्राह्मणी ने कहा कि धर्मराज के पास जाओ। वह अवश्य कोई प्रबंध कर देंगे। ब्राह्मण की बात सुनकर धर्मराज ने ब्राह्मण की जरूरत के लिए यथेष्ट प्रबंध कर दिया। फिर भीम से वह बोले, क्षमा करना। मैं इस बात से चूक रहा था कि शुभ संकल्प को एक पल के लिए भी स्थगित नहीं करना चाहिए।
हाल ही में वाशिंगटन डी.सी. में महिला नेताओं की एक संगोष्ठी आयोजित की गयी थी। इसमें चर्चा की गई कि, महिलाओं के खिलाफ हिंसा का मुद्दा सिर्फ भारत केंद्रित नहीं है। यह पूरे विश्व की समस्या है। महिलाओं के खिलाफ हिंसा के मुद्दे को केवल महिलाओं के अधिकारों के मुद्दे रुप में देखा जाता है जबकि ऐसा नहीं देखना चाहिए। यदि महिलाएं अपने को सुरक्षित महसूस नहीं करती हैं तो कहीं समाज का ताना बाना टूट चुका है। यह एक मानवाधिकार का मुद्दा है, और पुरुषों एवं महिलाओं को इस अन्याय के खिलाफ लड़ना चाहिए और इसका समाधान ढूंढने के लिए एक साथ खड़े होना चाहिए। हमें विश्व स्तर पर हाथ मिलाकर मानवीय मूल्यों को पुन: स्थापित करने के लिए और महिलाओं के खिलाफ हिंसा और दुर्व्यवहार को रोकने के लिए मिलकर आवाज उठाने की आवश्यकता है। भारतीय परंपरा में प्राचीन काल से पुरुषों और महिलाओं को जीवन के सभी पहलुओं में बराबर का दर्ज़ा देकर सम्मानित किया गया है। इस सम्मान को ईश्वर के अर्धनारीश्वर रूप में आधा पुरुष व आधा महिला दिखा कर निरूपित किया गया है। यह इस बात का प्रतीक है कि दोनों सृष्टि के संरक्षण व पोषण में बराबर के भागीदार हैं। यहां तक कि हमारे शरीर में कोशिकाओं के स्तर पर भी प्रत्येक जीन में पिता व मां दोनों की भागीदारी है। प्रत्येक व्यक्ति में उन दोनों ऊर्जाओं का संतुलन है। यह वही सिद्धांत है जिसे पुरुष और प्रकृति (यिन और यांग) के द्वारा प्रतिनिधित्व किया गया है। एक स्वस्थ प्रगतिशील समाज के लिए प्रत्येक व्यक्ति के भीतर इनका संतुलन भली भांति से बना रहना चाहिये। हमें महिलाओं का और उनकी भूमिका का सम्मान अवश्य ही करना चाहिए। महानगरों में बढ़ती घटनाओं की संख्या एक चिंता का विषय है। यह हमें महिलाओं के प्रति हो रहे अन्याय व हिंसा के प्रति सजग कर रही है। हम पूर्णतः उन लोगों का समर्थन करते हैं जिन्होंने इसके विरोध में कदम उठाया है। यह उनकी अन्तर्शक्ति को दर्शाता है। वह लड़ना चाहते हैं और उनकी न्याय की मांग को सुना जाना चाहिये और उन्हें पूरा समर्थन मिलना चाहिए। हालांकि समाधान के लिए अधिक व्यापक दृष्टिकोण की आवश्यकता है। हमें यह भी समझने की ज़रूरत है कि चिंता और आक्रामकता के द्वारा कोई समाधान नहीं निकल सकता। हमें एक शांत मन की जरूरत है और ऐसे ही स्पष्ट मनोस्थिति से यह निर्णय लेना है कि हमें किस के लिए लड़ना है और वह कैसे होगा? हम शांति व स्पष्टता से ही इन मुद्दों से निपटने के लिए दीर्घकालीन स्थायी समाधान निकाल सकते हैं। हमारी संस्कृति का आध्यात्मिक ज्ञान हमें शांति का ऐसा वातावरण प्रदान कर सकता है। हमें ऐसे आध्यात्मिक गुरुओं के दिखाए हुए मार्ग का अनुसरण करना चाहिये जिन्होंने समाज में मानवीय मूल्यों को संरक्षित व पोषित करने के लिए, एवं प्राचीन ज्ञान और परंपराओं को पुनर्जीवित करने के लिए, स्वयं को समर्पित कर दिया हो। हमें सभी पुरुषों और महिलाओं में करुणा की भावना जागृत करने की आवश्यकता है। यहीं पर ध्यान, प्राणायाम और साधना की विधियाँ मदद करती हैं। वे हमें संचित तनाव से मुक्त करके मन को फिर से ताज़ा और पुनर ऊर्जित कर के उचित निर्णय लेने के लिए सक्षम बना देती हैं। यह दुख की बात है कि दुनिया भर के समाज में यह बीमारी फैली हुई है। जहां इन घटनाओं के बारे में जागरूकता पैदा करने में मीडिया की एक महत्वपूर्ण भूमिका है, वहीं मीडिया इस चर्चे को समाधान की ओर भी मोड़ सकती है। अक्सर, केवल नकारात्मक मुद्दों पर ध्यान केंद्रित करने से भय और चिंता का एक दुष्चक्र पैदा हो जाता है। इसके बजाय यदि मानवीय मूल्यों और जीवन में आध्यात्मिकता की भूमिका पर अधिक ध्यान केंद्रित करें तो हम मित्रता और दया का वातावरण बनाने में मदद कर सकते हैं। जब अपने आसपास के लोगों के साथ हम अपनापन महसूस करते हैं तो अन्याय को रोकने के लिए हम अधिक तत्पर रहेंगे। समाज में महिलाओं की सुरक्षा को सुनिश्चित करने में एक अन्य महत्वपूर्ण कारक सरकार की प्रभावशीलता है। इसके अलावा अपराधियों के विरुद्ध सख्त कार्यवाही का क़ानून लागू होना आवश्यक है। हमें समाज में शराब के सेवन से उत्पन्न खतरे के सम्बन्ध में बोलने की भी जरूरत है। शराब पीना अक्सर एक फैशन या स्टाइल स्टेटमेंट के रूप में दर्शाया जाता है। परन्तु वास्तविकता यह है कि नशे के प्रभाव में एक शिक्षित सुसंस्कृत व्यक्ति भी असभ्य व्यवहार करने लगता है। विकसित देशों में भी महिलाओं के खिलाफ हिंसा की कई घटनाओं की जड़ शराब का सेवन है। तथापि हमें सबसे महत्वपूर्ण तथ्य यह समझना है कि सामाजिक बुराइयों का मूल कारण मानवीय मूल्यों का पतन है। हम में से हरेक को आगे आना है और अपनेपन की भावना, मिल कर रहने के मनोभाव व सेवा के लिए प्रतिबद्ध रहने के आध्यात्मिक मूल्यों को पोषित करना है जो कि एक स्वस्थ, खुशहाल और सामंजस्यपूर्ण समाज बनाने का मूलभूत आधार है। अध्यक्ष अंतरराष्ट्रीय महिला सम्मेलन, आर्ट ऑफ लिविंग
मैं हमेशा कहता रहा हूं कि दुनिया भर के सात अरब लोग हैसियत और ताकत में जैसे भी हों, मानसिक शारीरिक और भावनात्मक रूप से एक ही तरह के हैं। चाहे राजा हो या रानी, भिखारी या धर्मगुरु सब एक ही तरह से जन्म लेते हैं। फर्क हम ही करते हैं। बड़े होकर भूलने लगते हैं कि हम सबका जन्म एक समान ही हुआ है। फर्ज कीजिए कि एक बड़ी प्राकृतिक आपदा आए और हम उसमें से बच निकलें तो उस वक्त तमाम अंतरों को भूल जाएंगे। यह बात बच्चों से सीखनी चाहिए कि एक वे एक-दूसरे से भेदभाव किए बिना किस तरह हिल मिल कर खेलते हैं। हम दुनिया में तमाम तरह की समस्याओं से जूझ रहे हैं। जैसे युद्ध और हिंसा। ये समस्याएं हमारी अपनी ही रची हुई हैं। अगर मनुष्य की एकता और समानता पर जोर दे तो इनसे मुक्त रहकर हम ज्यादा खुश और मानवीय हो सकते हैं। जो भी कहें हमारी जिंदगी एक दूसरे के लगाव और संबंधों से आगे बढ़ती है। भारत का योगदान इस मामले में अनूठा रहा है। यहां मनुष्य को बेहतर बनाने वाले विचार, विज्ञान और विकास की अद्भुत पहल हुई है। यहां की सभी प्राचीन धर्म परंपराएं मन की शांति और सुख समृद्धि पर जोर देती रही हैं। सांख्य और योग, न्याय, वैशेषिक मीमांसा, वेदांत और चार्वाक की विचार परंपराएं मनुष्य को सुखी और समुन्नत बनाने के लिए समान रूप से यत्नशील रही है। चीन और मिस्र की प्राचीन विचार परंपरा ने भी इस दिशा में काम किया। लेकिन भारत ने उन सबकी तुलना में ज्यादा योगदान दिया।
आइंस्टीन की यह खोज पुरानी हो चली है कि गुरुत्वाकर्षण के बाहर उम्र बढ़नी रूक जाती है। यदि आदमी दूर के किसी ग्रह पर जाए और वहां तक पहुंचने में तीस साल लगें, इतना ही समय पृथ्‍वी पर वापस आने में लगे तो आने जाने के साठ साल जोड़ कर उसकी उम्र नब्बे साल की हो जानी चाहिए। पर आइंस्टीन का कहना था कि साठ साल बाद वह व्यक्ति पृथ्वी पर लौटेगा तो वह नव्वे साल का नहीं तीस साल का ही होगा। पढ़ें, 2014 कैसा रहेगा आपके चहेते बॉलीवुड सितारों के लिए कोई भी व्यक्ति गुरुत्वाकर्षण के बाहर जाता है तो उसकी उम्र की प्रक्रिया रूक जाती है। स्विट्जरलैंड स्थित भावातीत ध्यान केंद्र की प्रयोगशाला में हुई खोजों ने साबित किया है कि गुरुत्वाकर्षण से बाहर होने पर ही नहीं ध्यान से भी वैसे ही परिणाम प्राप्त किए जा सकते हैं। पढ़ें, 2014 में कितने सूर्य ग्रहण और सूर्य ग्रहण होने वाले हैं। प्रयोग किए गए और पता चला कि बंद आंखो के साथ जब पूरी तरह मौन धारण करने और ध्यान में जाने पर भी व्यक्ति गुरुत्वाकर्षण के बाहर हो सकता है। प्रयोगों से सिद्ध हुआ कि ध्यान में स्वस्थ भाव से जाया जा सके तो पहला प्रभाव शरीर पर होता है। पढ़ें, ओशो क्यों कहता था भगवान मर चुका है वह हल्का होने लगता है। हल्का होने का अर्थ वजन घटना नहीं है। वजन का अहसास घटना है। चित्त के सूक्ष्म में प्रवेश करने के बाद शरीर का बोध टूटने लगता है। ध्यान में गति जैसे जैसे जोर पकड़ती है, वैसे वैसे शरीर से तादात्म्य घटने लगता है। और तादात्म्य घटने के साथ ही शरीर गुरुत्वाकर्षण से छूटने लगता है। ध्यान गहराने पर लगेगा कि यह मात्र लगता ही नहीं बल्‍कि शरीर मौन गुरुत्वाकर्षण के बाहर है। इस स्थिति में चाहें तो साधक अशरीरी यात्रा भी कर सकता है। पतंजलि ने योग सूत्रों में कहा है कि ध्यान सिद्ध होने पर जहां चाहें और जब चाहें आया जाया जा सकता है।
यूं तो हर द‌िन के बाद रात आती है और हर द‌िन चतुर्दशी त‌िथ‌ि आती है लेक‌िन फाल्गुन मास की कृष्‍ण पक्ष की चतुर्दशी का व‌िशेष महत्व क्योंक‌ि यह रात आम रात नही बल्क‌ि महारात्र क्योंक‌ि यह देव के देव महादेव की रात है। महादेव की रात होने के कारण इसे महाश‌िवरात्र‌ि कहते हैं। श‌िव पुराण के अनुसार महादेव के जीवन की कई बड़ी घटनाएं इस रात को हुई हैं और इसका कारण यह है महादेव अपने हर काम को इस रात में करने का न‌िर्णय ल‌िया। इसी रात श‌िव पार्वती का व‌िवाह हुआ था। इसल‌िए इसे प्रकृत‌ि और पुरूष के म‌िलन की रात भी कहा जाता इसल‌िए इसे सृष्ट‌ि के आरंभ की रात भी कहा जाता है। कहते हैं क‌ि प्रलय काल में महादेव द‌िन और रात के संध‌ि काल में प्रदोष वेला में तांडव नृत्य करते हैं और पूरी सृष्ट‌ि लंबे समय तक तक के ल‌िए योगन‌‌िद्रा में सो जाती है। लेक‌िन भोलेनाथ का तांडव को एक मात्र रूप है इनके तो अनेक रूप हैं जो समय-समय पर लीलास्वरूप सृष्टि की रक्षा के ल‌िए इन्होंने धारण क‌िया है।
यह कोरी कल्पना नहीं है कि भगवान को समर्पित करने के बाद भोजन करने से उसके दोष विकार दूर हो जाते हैं। रिसर्च इंस्टीट्यूट ऑफ स्पिरिचुअल साइंस बंगलूरू के अनुसंधान कर्ताओं ने तीस व्यक्तियों पर एक प्रयोग किया और पाया कि एक जैसा भोजन करने पर भी उसकी विधि और भावना का असर पड़ता है। यह असर अलग अलग होता है। उदाहरण के लिए तीस में से बारह लोगों को कहा गया कि वे भोजन शुरु करने से पहले भगवान को भोग लगाया करें, आठ लोगों से बिना भोग लगाए भोजन कराया गया और दस लोगों को चलते फिरते भोजन करने के लिए कहा गया। सात सप्ताह तक किए इस प्रयोग में अभ्यासियों के स्वास्थ्य का अध्यययन किया गया है।
योग में पांच यम, पांच नियम, जैन परंपरा में पांच महाव्रत और बौद्ध धर्म के पांच शील प्रसिद्घ हैं। आज को दौर में उनके नए संस्करण जरूरी हैं। यम नियम और पंच महाव्रत या शील निजी जीवन को संस्कारित करने और सुगठित बनाने के लिए है। परंतु उनका शुद्धतम अर्थों में पालन करना कठिन है। बेहतर है कि पहले व्यावहारिक पंचशीलों को व्यवहार में शामिल रखा जाए। पारंपरिक योगसाधना में शामिल पंचशीलों को सुबोध अर्थों में समझना चाहें तो उन्हें श्रमशीलता, मितव्ययिता, शिष्टता, सुव्यवस्था और सहकारिता के नाम दे सकते हैं। नए पंचशीलों के नाम इस प्रकार हैं- श्रमशीलता - आरामतलबी की बजाए श्रम करने में बड़प्पन अनुभव करें। तत्परता और तन्मयता भरे परिश्रम से जोड़ कर दिनचर्या बनाई जाए। मितव्ययता - अमीरी के प्रदर्शन से सम्मान नहीं मिलता, ईर्ष्या ही उपजती है। लिहाजा कम खर्च में काम चलाते हुए सादा जीवन उच्च विचार का नीति को अपनाया जाए। जरूरतमंदों की सेवा में लगाएं। शिष्टता - कहा जाता है कि शालीनता बिना मोल मिलती है, परन्तु उससे सब कुछ खरीदा जा सकता है। सुव्यवस्था - समय, श्रम, मनोयोग, जीवनक्रम, शरीर, सामर्थ्य का सुनियोजन करें। उन्हें ऐसे संभाल कर रखना चाहिए कि उनका समुचित लाभ उठाया जा सके। सहकारिता -  मिल- जुलकर काम करना। परिवार, कारोबार, लोकव्यवहार में, सामंजस्य, साथ-साथ काम करने की प्रवृत्ति बनी रहे। एकाकी  और नीरसता, निराशा भरे वातावरण से बचें।
दक्षिण कर्नाटक के बेलगांव में एक बड़े संत थे। उनका नाम चिदंबरम दीक्षित था। बड़ी संख्या में लोग उनसे अपने कष्टों का समाधान पूछने आते रहते थे। एक बार येलमा नाम की एक स्त्री उनके पास आई। उसकी कोई संतान नहीं थी। संतान न होने से वह अत्यंत खिन्न रहती थी। संत के पास आकर उसने अपना दुख कहा और प्रार्थना करने लगी कि वह आशीर्वाद दें। संत ने उससे कुछ देर बात की। उसकी व्यथा सुनकर कुछ देर रुकने के लिए कहा। वह उठने लगी, तो चिदंबरम ने अपने पास रखी थैली से दो मुटठी भुने हुए चने निकाले और उसे देते हुए कहा कि जा, कुछ देर वहां चबूतरे पर बैठ। तुम वहीं बैठी रहना, तब तक मैं दूसरे लोगों से बात कर लूं। तुम्हें जब बुलाऊं, तभी आना। संत ने उन चनों को खाने या न खाने के बारे में कुछ नहीं कहा। येलमा चने लेकर चबूतरे पर बैठकर उसे चबाने लगी। वह बैठी चने चबा ही रही थी कि कहीं से खेलते-खेलते वहां चार-पांच बच्चे आ गए। कुछ बच्चे येलमा के पास रुककर उसकी तरफ देखने लगे। एकाध ने तो उसके सामने हाथ भी फैला दिए। येलमा ने सोचा कि 'एक को देने पर सभी को देना पड़ेगा।' इसलिए वह उस जगह से उठकर अलग चली गई। पर उसने चने चबाना छोड़ा नहीं। अब वह मुंह छिपाकर चने खाने लगी। थोड़ी देर बाद संत चिदंबरम ने उसे अपने पास बुलाया। उसका समय कैसे कटा और उसने उन चनों का क्या किया, आदि सवाल पूछे। येलमा ने अपना समय बिताने के साथ बच्चों के बारे में भी बताया और कहा, 'अरी! जब मुफ्त में मिले उन चनों में से चार दाने भी तुमसे किसी को देते नहीं बना, तब भगवान तुम्हें हाड़-मांस के बच्चे कैसे देंगे? प्रेम और दया के बिना कोरे व्रत-उपवासों से भगवान कभी प्रसन्न नहीं होते।'
कई बार देखने में आता हैं कि किसी-किसी की टेबल पर इतनी फाइलें रखी रहती हैं, व्यक्ति उलझा रहता है। टेंसन में रहता है, काम सिमट नहीं पाता और व्यक्ति खोया-खोया सा रहता है। ऐसा व्यक्ति जब घर पर आता है और पत्नी पूछती है क्या बात है, बड़े थके हुए लग रहे हो? तो उसे गुस्सा आता है। इसके बाद दोनों एक-दूसरे को कोसना शुरु कर देते हैं जिससे क्लेश हो जाता है। ऐसे में वह व्यक्ति देर में सोता है, देर से उठता है। इसके बाद दफ्तर समय पर पहुंचने के लिए जल्दी-जल्दी भागता है। जल्दबाजी के चक्कर में रास्ते में किसी से टकरा जाए तो फिर सड़क पर अपनी बांह चढ़ाकर, गुनाह दूसरों पर डालेगा। इसलिए टाल-मटोल करना, आज के काम को कल पर छोड़ना, परेशानी का ही कारण बनता है यह समझना चाहिए। स्वयं को स्वयं ही समझाइए। किसी को कल्याण की राह दिखाने के लिए ऊपर से अवतार नहीं आएगा। अपने भाग्य विधता अपने आप बनिए, सोचिए, विचारिए और फिर चलिए जीवन की यात्रा पर, शुभ होगी। अपने समय की कीमत समझिए, अपनी कीमत समझिए, अपने कर्म की कीमत समझिए, अपने धर्म की कीमत समझिए। क्योंकि कोई भी नासमझी में किया गया कार्य, उठाया गया कदम, लिया गया निर्णय गलत ही होता है। उसके परिणाम सुखद नहीं होते। अपनी लापरवाही को, अपने आलस्य को और अपने जिद्द को, अहंकार को दूर करिए। इनसे इंसान कमजोर होता है, इसलिए शक्ति सम्पन्न बनने की कोशिश कीजिए। अपना बुद्घि बल, अपना शारीरिक बल, पारिवारिक बल बढ़ाइए, अपना धन बल, अपना जन बल बढ़ाइए, लगातार बढ़ाइए। क्योंकि कमजोर को सब लोग दबाते हैं, सब लोग डराते हैं, सब लोग उसका मजाक उड़ाते हैं। जीवन में कमजोर बनकर नहीं जीना, कमजोर बनकर नहीं रहना, बहादुर बनकर, निडर बनकर कर्म करना है यह तय कर लीजिए।
स्वामी रामतीर्थ उस वक्त अमेरिका की यात्रा पर थे। लंकाशायर में वेदांत पर व्याख्यान देने के बाद उनका लोगों से मिलने का सिलसिला शुरू हुआ। स्वामी जी अपनी सपाट शैली में सवालों का जवाब देते रहे। इस क्रम में कभी कोई व्यक्ति अपने कष्टों के बारे में पूछता और परामर्श मांगता, तो स्वामी जी उसकी समस्या का भी समाधान सुझाते। तभी एक अमेरिकी महिला जैकलीन उनके पास आई और विलाप करने लगी। वह अपने दुख में इतनी विह्वल थी कि कुछ कह नहीं पा रही थी। बहुत सांत्वना देने के बाद वह कुछ कहने लायक स्थिति में आई और बोली, स्वामी जी, मेरे एकमात्र पुत्र की मृत्यु हो गई है। मैं बड़ी दुखी रहती हूं। कृपया मुझे दुख दूर करने का कोई उपाय बताइए। पढ़ें, वास्तु व‌िज्ञान के अनुसार आपके घर में यह 10 चीजें नुकसान का कारण होती है स्वामी जी ने कुछ पल विचार किया और फिर उसे दूसरे दिन आने की बात कही। जैकलीन दूसरे दिन आई। प्रवचन पूरा होने के बाद प्रश्नोत्तर सत्र शुरू होने के पहले ही वह स्वामी जी के सामने पहुंच गई। रामतीर्थ ने जैकलीन को देखते ही पहचान लिया। वह कुछ बोलें, इससे पहले ही जैकलीन ने कहा, स्वामी जी, अब बताइए, क्या उपाय सोचा है? स्वामी जी ने एक अनाथ बालक का हाथ जैकलीन को पकड़ाते हुए कहा, आप इसे अपने पुत्र की भांति पालें। पढ़ें,मेंहदीपुर बालाजी की यह 14 बातें जानकर ही जाएं बालाजी के दरबार में स्त्री को इसकी तनिक भी आशा न थी। वह चौंकते हुए बोली, मगर यह तो मुश्किल है कि मैं इसे अपने पुत्र की भांति मानूं। मुझे अपना पुत्र चाहिए, जिसने मेरी कोख से जन्म लिया था। स्वामी जी ने उत्तर दिया, तो फिर आपके लिए दुख दूर करना और आनंद पाना संभव नहीं है। जो अपनी आत्मीयता का विस्तार कर लेता है, दूसरों में अपना रूप देख सकता है, उन्हें अपना बना सकता है, असल में, वही आनंद पा सकता है।
प्रार्थना का अर्थ यह नहीं होता है कि सिर्फ बैठकर कुछ मंत्रों का उच्चारण किया जाए। इसके लिए आवश्यक है कि आप निर्मल, शांत और ध्यान अवस्था में हों। इसलिए वैदिक पद्धति में प्रार्थना के पहले ध्यान होता है और प्रार्थना के उपरांत भी ध्यान होता है। जब मन एकाग्र होता है तो प्रार्थना और भी शक्तिशाली हो जाती है। जब आप प्रार्थना करते हैं तो उसमें आपको पूर्ण रूप से निमग्न होना होता है। यदि मन पहले से कहीं और भटक रहा है तो फिर वहां प्रार्थना नहीं होती है। जब आपको कोई दुःख होता है तब आप अधिक एकाग्रचित्त हो जाते हैं। इसीलिये दुःख में लोग अधिक सुमिरन करते हैं। प्रार्थना आत्मा की पुकार होती है। प्रार्थना तब होती है जब आप कृतज्ञता महसूस कर रहे होते हैं या आप अत्यंत निस्सहाय या निर्बल महसूस कर रहे होते हैं। इन दोनों ही परिस्थितियों में आपकी प्रार्थना की पुकार सुनी जाएगी। जब आप निःस्सहाय होते हैं तो प्रार्थना अपने आप ही निकलती है। इसीलिए कहते हैं कि ''निर्बल के बल राम'' -  यदि आप कमजोर हैं तो ईश्वर आपके साथ है। प्रार्थना उस क्षण घटित होती है जब आपको अपनी सीमित क्षमता का बोध होता है। यह महत्वपूर्ण नहीं है कि आप किसकी प्रार्थना कर रहे हैं। प्रार्थना में प्रयोग करे जाने वाले शब्द, प्रतीक और अनुष्ठान किसी धर्म विशेष के द्वारा दिए गए हो सकते हैं परंतु प्रार्थना उन सबसे परे होती है। वह भावनाओं के सूक्ष्म स्तर पर घटित होती है और भावनाएं शब्द और धर्म के परे हैं। प्रार्थना के कृत्य ही में परिवर्तन लाने की शक्ति होती है। प्रार्थना सच्चे दिल से करें। और दिव्य शक्ति के साथ अपनी चालाकी दिखलाने का प्रयत्न नहीं करें। अधिकतर आप अपना बचा हुआ समय पार्थना को देते हैं, जब आपके पास और कोई काम नहीं होता, कोई मेहमान नावाजी नहीं करनी होती है या किसी पार्टी में नहीं जाना होता है, तब फिर आप दिव्यता के पास जाते हो। ऐसा दिया गया समय बढ़िया नहीं है। आप अपना सर्वश्रेष्ठ समय दिव्यता के लिए निकालें तो निश्चय ही आपको उसका उचित प्रतिफल मिलेगा। यदि आपकी प्रार्थना नहीं सुनी जाती तो वह इसलिए क्योंकि आपने अपना सर्वश्रेष्ठ समय कभी भी नहीं दिया। साभारः आर्ट ऑफ लिविंग श्री श्री रविशंकर परिचय मानवीय मूल्यवादी, शांतीदूत और आर्ट ऑफ लिविंग के संस्थापक श्री श्री रवि शंकर, का जन्म 13 मई 1956 को तमिलनाडु के पापानासम में हुआ था। इनके पिता आरएसवी रत्नम ने इनकी आध्यात्मिक रुचि को देखते हुए इन्हें महर्षि महेश योगी के सान्निध्य में भेज दिया। महर्षि के अनेकों शिष्यों में से रवि उनके सबसे प्रिय थे। 1982 में रवि शंकर दस दिन के मौन में चले गए। कुछ लोगों का मानना है कि इस दौरान वे परम ज्ञाता हो गए और उन्होंने सुदर्शन क्रिया (श्वास लेने की तकनीक) की खोज की।
प्रेम जीवन का सार है। जीवन का प्रारंभ और जीवन का लक्ष्य भी प्रेम है। जीवन का प्रारंभ प्रेम से होता है तथा इसका पोषण भी प्रेम से होता है। अगर जीवन में प्रेम नहीं हो तो ऐसे जीवन का कोई मूल्य नहीं। प्रेम के अभाव में जीवन बड़ा कठिन हो जाता है। शिशु अवस्था में तुम पूरी तरह से किसी और पर आश्रित होते हो, पर तुम्हे ऐसा महसूस नहीं होता क्योंकि यह माँ का प्रेम ही है जो तुम्हे अपना अभिन्न अंग मान कर, तुम्हारी देखभाल करता है। जैसे जैसे तुम बड़े होते हो, तुम जीवन में प्रेम की तलाश में लग जाते हो। कभी पारस्परिक संबंधों में, तो कभी अपने बच्चों में, या फिर अपने से बड़ों में तुम प्रेम की तलाश करते हो। तथा बूढ़े होने पर जब तुम किसी ओर पर निर्भर हो जाते हो, कोई तुम्हारा ख्याल रखता है, तब भी जीवन में प्रेम ही प्रेम होता है। हमें प्रेम के बारे में बहुत ज्यादा बात नहीं करनी चाहिए क्योंकि इसे अभिव्यक्त करना संभव नहीं। वस्तुत: मेरा मत यह है कि पूर्व के लोग प्रेम का अनुभव तो करते है, पर उसे अभिव्यक्त नहीं करते। किसी से यह कहने में कि "मैं तुम्हे प्यार करता हूँ," उन्हें बड़ी शर्म आती है। इसके विपरीत पश्चिम के लोग उठते बैठते हर वक्त यह कहते रहते हैं- " प्रिय, मैं तुम्हे बहुत प्यार करता हूँ" ओह मेरी हनी ,मैं तुम्हे बहुत प्यार करता हूँ." मुझे लगता है इन दोनों में एक मध्यम मार्ग अपनाना चाहिए। साभार: आर्ट ऑफ लिविंग श्री श्री रविशंकर परिचय मानवीय मूल्यवादी, शांतिदूत और आर्ट ऑफ लिविंग के संस्थापक श्री श्री रवि शंकर, का जन्म 13 मई 1956 को तमिलनाडु के पापानासम में हुआ था। इनके पिता आरएसवी रत्नम ने इनकी आध्यात्मिक रुचि को देखते हुए इन्हें महर्षि महेश योगी के सान्निध्य में भेज दिया। महर्षि के अनेकों शिष्यों में से रवि उनके सबसे प्रिय थे। 1982 में रवि शंकर दस दिन के मौन में चले गए। कुछ लोगों का मानना है कि इस दौरान वे परम ज्ञाता हो गए और उन्होंने सुदर्शन क्रिया (श्वास लेने की तकनीक) की खोज की।
मनुष्य उतना ही जानता है जितना कि उसे दिखाई और अनुभव होता है। शेष सारा अदृश्य जगत का सूक्ष्म स्तरीय क्रियाकलाप जो इस सृष्टि में हर पल हो रहा है, उसकी जानकारी तो होती है, लेकिन यह सब विज्ञान सम्मत नहीं है। विज्ञान की परिभाषा यदि सही अर्थों में समझ ली जाय तो धर्म, अध्यात्म को विज्ञान की एक उच्चस्तरीय उस विधा के रूप में माना जाएगा। इतना भर जान लेने से वे सारे विरोधाभास मिट जायेंगे जो विज्ञान और अध्यात्म के बीच बताए जाते हैं। बंधनमुक्ति कैसे हो, माया किसे मानें और जो दीख पड़ता है, वह भी सत्य है, यह कैसे जाने? यदि आज की मूढ़ मान्यताओं, अंधविश्वासों, प्रथा-परंपराओं, कुहासे में घिरे धर्म को विज्ञान का पुट देकर स्वच्छ छवि दी जा सके तो जो भी कुछ आज अज्ञान के रूप हमें समक्ष विज्ञान के ढकोसले में दिखाई देता है, वह स्पष्ट समझ में आने लगेगा। पढ़ें, साप्ताहिक राशिफल: 10 नवंबर से 16 नवंबर तक विज्ञान पर यदि अध्यात्म रूपी संवेदना के समुच्चय तत्त्वज्ञान की जब तक नकेल नहीं कसी जाएगी, वह स्वच्छंद हो जाएगा। एवं यह गलत भी नहीं है। ऐसा होता हुआ हम दैनन्दिन जीवन में प्रति पल देख रहे हैं। सौरमण्डल का ही एक अंग हमारी पृथ्वी है। अनेक सौरमण्डल इस सृष्टि में हैं, उसमें हमारी आकाश गंगा के एक सूर्यमण्डल में क्या इसी ग्रह में सुविकसित सभ्यता है या कहीं और भी है? पढ़ें, छह ऐसी जगहें जहां अपने पास कृष्ण को महसूस करेंगे उस विराट में ही ईश्वरीय सत्ता ज्वाला के रूप में विद्यमान है एवं आत्मा एक चिनगारी के रूप में उसका एक घटक है। हर जीवात्मा को ब्रह्म से साक्षात्कार करने की अभीप्सा रखते हुए समर्थ सत्ता को खोजने का प्रयत्न करना चाहिए। यहां जो कुछ भी दिखाई दे रहा है, वह व्यवस्थित व नियमबद्ध किस प्रकार है, इसे भली भाँति प्रमाणित करना चाहिए।  तथाकथित प्रत्यक्ष पर विश्वास करने वाले विज्ञान की अपूर्णता एवं अस्थिरता को ध्यान में रखकर भी अध्यात्म को समझना चाहिए। अध्यात्म को भी विज्ञान की कसौटी पर सही साबित होना चाहिए।   धर्म और विज्ञान को एक दूसरे का विरोधी न मान कर उन्हें एक दूसरे का पूरक समझना चाहिए। धर्म और अध्यात्म का नियंत्रण भावनात्मक क्षेत्र पर हैं उसके आधार पर ही चिंतन का परिष्कार होता है। इसलिए महत्त्व इसी बात पर दिया जाना चाहिए कि विचार पद्धति अध्यात्म के अंकुश तले विनिर्मित हो। यह सही होगी तो सारे निर्धारण सही होते चले जाएंगे। सत्य की खोज के लिए यह आवश्यक है कि हम तर्क और तथ्य की कसौटी पर प्रत्येक परंपरा व मान्यता को कसें और उनमें से जो खरी उतरती हों, उन्हीं को अंगीकार करें। विज्ञान के इस पक्ष को ही दर्शन कहा जाता है एवं वस्तुतः दोनों के समन्वय से ही पूर्ण विज्ञान की प्रतिष्ठापना होती है। चेतना को सुसंस्कारी बनाने वाली ब्रह्म विद्या एवं जड़ पक्ष को संवारने वाला भौतिक विज्ञान जब मिलेंगे तो नजारा ही दूसरा होगा।
उस शाम कड़ाके की सर्दी थी। आयशा नाम की वह नन्ही-सी बच्ची सड़क पर माचिस बेच रही थी। बेतरह कांपती उस बच्ची को शायद ठंड पहले से ही जकड़ चुकी थी। उसने कुछ नहीं खाया था। भूख के मारे उसका बुरा हाल था। इतनी सर्दी में तो उसे घर पर होना चाहिए था, लेकिन वह डरती थी कि अगर एक भी माचिस नहीं बिकी, तो उसका क्रूर पिता उसे बुरी तरह पीटेगा। जब ठंड और कमजोरी के कारण उसका चलना भी दूभर हो गया, तो वह एक कोने में जाकर बैठ गई। सर्दी बढ़ती जा रही थी। बचने का कोई उपाय न देखकर उसने गरमाहट पाने की कोशिश में माचिस खोल कर एक तीली जलाई। आंखों के सामने रोशनी छा गई। उस प्रकाश-पुंज ने उसके सपने मानो साकार कर दिए हों। उसे क्रिसमस ट्री और अनेक उपहार दिखाई दिए। उसे अच्छा लगा। खुश होकर उसने सिर ऊपर उठाया, तो उसे आकाश में एक तारा टूटकर नीचे गिरता दिखा। उसे याद आया कि उसकी दादी, जो अब इस दुनिया में नहीं थीं, कहती थीं कि जब कोई तारा टूटता है, तो उसका मतलब है कि कोई अच्छा इंसान मरा है और अब वह स्वर्ग जा रहा है। उसे अपनी दादी (लेखक ने इसे अच्छाई और स्नेह का प्रतीक कहा है) सामने दिखीं। ये लो, उसकी तीली तो बुझ भी गई। और प्रकाश खत्म होते ही उसकी दादी भी अंधेरे में गुम हो गईं। वह फिर सर्दी से कांपने लगी। उसने तुरंत एक और तीली जलाई। उसे कुछ गर्माहट लगी और प्रकाश में दादी फिर से दिखने लगीं। वह तीलियां जलाती रही, ताकि उसकी दादी कहीं दूर न हो जाए। जब उसकी अंतिम तीली बुझने लगी, तो दादी ने उसे गोद में उठा लिया और अपने साथ स्वर्ग ले गईं।
जोखिम उठाते समय लोगों का व्यवहार कैसा और कितना अलग होता है? यह उस वक्त व्यक्ति के भीतर मौजूद आध्यात्मिक वृत्ति की प्रधानता पर निर्भर करती है या कोई और ही कारण हैं? कुछ वैज्ञानिकों का मानना है कि इसका कारण जीन्स हैं।  जीन्स जो कोड बनाते हैं, वे अक्सर उतने ही भिन्न होते हैं कि पूरा व्यवहार ही बदल जाता है। कुछ लोगों में खुशी हासिल करने की इच्छा बाकियों से ज्यादा होती है। मानव विकास के आधुनिक मॉडल इस धारणा पर विचार करते है और कहते हैं कि यही बात इंसान के अभी तक बचे रहने की वजह है। एक समूह में कुछ ऐसे लोग होते हैं जो जोखिम उठाने के लिए तैयार हों। पढ़ें,खूबसूरत स्त्री को देखकर बहके पति, पत्नी ने उठाए यह कदम लेकिन इस खतरे के पुरस्कार खूब सारे हो सकते हैं। जोखिम उठाने वालों को चोट लगने का खतरा रहता है लेकिन कामयाब होने पर वे समाज की बहुत महत्वपूर्ण सेवा करते हैं। स्वामी वेद भारती के अनुसार जोखिम उठाने की वृत्ति आध्यात्मिक है। किसी भी दुनियावी उपलब्धि की तुलना में आध्यात्मिक तलाश ज्यादा जोखिम भरी है। अधिकतर लोग अपने दिमाग में जोखिम की लागत व लाभ की गणना कर लेते हैं। यह सोचते हैं कि फायदे क्या संभावित लागत से अधिक होंगे और अधिक होंगे तो कितने। लेकिन अध्यात्म में इस तरह के लाभ और लागता की कोई तुलना नहीं है।
पूरे साल में होने वाली 24 एकादशी में जेष्ठ मास की कृष्णपक्ष की एकादशी का बड़ा महत्व है। पद्मपुराण में बताया गया है कि इस एकादशी के व्रत पूजन से मनुष्य को प्रेत यानी में जाकर कष्ट नहीं भोगना पड़ता है। इतना ही नहीं अगर कोई प्रेत योनी में चला गया है तो उसे इस एकादशी का पुण्य देने से प्रेत योनी में गया व्यक्ति भी मुक्ति प्राप्त कर लेता है। मुक्ति प्रदान करने वाली इस एकादशी का नाम अचला है। इसे अपरा एकादशी के नाम से भी जाना जाता है। पद्मपुराण के अनुसार इस एकादशी के दिन भगवान श्री कृष्ण के साथ उनके बड़े भाई बलदेव जी की पूजा करनी चाहिए। शास्त्रों में कहा गया है कि जो भी व्यक्ति इस दिन व्रत रखकर कृष्ण और बलदेव जी की पूजा करता है उसे अपने जीवन काल में किए कई भयंकर पापों से भी मुक्ति मिल जाती है।
हम सब एक अदृश्य जगमगाती ब्रह्मांडीय शक्ति के ओज में तैर रहे हैं जिसे ‘देवी‘ कहा गया है। देवी या देवी माँ इस सम्पूर्ण सृष्टि का गर्भ स्थान है। वह गतिशीलता, ओज, सुंदरता, धैर्य, शांति और पोषण की बीज हैं। वह जीवन ऊर्जा शक्ति हैं। एक मां को अपने बच्चे के लिये पूरा प्रेम होता है। देवी मां को भी अपने बच्चों के लिये हर हाल में असीम प्रेम है जिसमें इस सम्पूर्ण जगत के सभी जीव शामिल हैं। नवरात्रि के नौ रातों में देवी के सभी नाम रुपों की आराधना की जाती है। नामों का अपना एक महत्व होता है। हम चंदन के वृक्ष को उसके सुगंध की स्मृति द्वारा याद करते हैं। देवी का हरेक नाम और रुप दिव्य शक्ति के एक विलक्षण गुण या स्वरुप का प्रतीक है। हम उस रूप को याद करके या देवी के उन नामों का उच्चारण करके हम उन दिव्य गुणों को अपनी चेतना में जगाते हैं जो कि आवश्यकता पड़ने पर हमारे अंदर प्रकट हो जाते हैं। नाम रूप वाले बाहरी स्थूल जगत से ऊर्जा के सूक्ष्म जगत की ओर की यात्रा ही नवरात्रि है, जिसका आह्वान विभिन्न यज्ञों द्वारा किया जाता है और जो कि हमें अन्तःकरण की गहराईयों में ले जाकर आत्मसाक्षात्कार कराती है। पहले तीन दिनों तक देवी के दुर्गा स्वरुप की आराधना करते है। दुर्गा का एक अर्थ पहाड़ी होता है। बहुत कठिन कार्य के लिये प्रायः दुर्गम कार्य कहा जाता है। दुर्गा की उपस्थिति में नकारात्मक तत्व कमजोर पड़तें हैं। दुर्गा को ‘‘जय दुर्गा‘‘भी कहते हैं या जो विजेता बनाती है। वे दुर्गति परिहारिणी हैं - वे जो विघ्नों को हरण कर लेती हैं। वे नकारात्मकता को सकारात्मकता में परिवर्तित करती है। कठिनाइयों को भी उनके समक्ष खड़े होने में कठिनता अनुभव होती है। देवी को शेर या चीते पर सवारी करते हुये दिखाया गया है, जो कि साहस और वीरता का प्रतीक है – यही दुर्गा देवी का मूल सार है। नवदुर्गा दुर्गा शक्ति के नौ स्वरूप हैं जो कि नकारात्मकता के प्रति एक ढाल का काम करती हैं। जब आपके सामने कोई बाधा हो या कोई मानसिक रुकावट तो उनके ये गुण याद करने से उन रुकावटों को दूर कर सकते हैं। विशेषकर जब मनुष्य चिंता, आत्मसंशय या स्वयं की योग्यता पर शंका, अभाव की भावना, शत्रु का भय और नकारात्मकता से भरा हो तो देवी के इन नामों का उच्चारण करना चाहिये, इन मंत्रों से हमारी चेतना का उत्थान होता है और हम अधिक केंद्रित, साहसी और अविचलित होने लगते हैं। देवी के दुर्गा स्वरूप का यही महत्व है। साभारः अार्ट ऑफ लिविंग लेखिका अंतराष्ट्रीय महिला सम्मेलन की अध्यक्षा है।
ऐब सिखाए वह आपका सगा नहीं हो सकता है। हां जो आपके ऐब मिटाए वह भले ही कितना भी कड़वा बोले वही आपका सगा होता है और आपका सच्चा मित्र भी वही होगा। खून के रिश्ते अपना होने की पहचान नहीं है, किसी का अपना होना तो कर्मों पर निर्भर करता है। हमारे सब हैं जैसे ईश्वर सबके हैं और सब ईश्वर के। बेहतर होगा कि आप घरों में रहने के साथ-साथ लोगों के दिलों में भी रहें और ‌बिना आपसी प्रेम के यह संभव नहीं है। 'अतिथि देवो भवः' संस्कृत की ये पंक्ति हमारी संस्कृति है। जिसे आजकल लोग बोझ समझने लगे हैं। यहां बदलाव की जरूरत है, या ‌यूं कहें की अतिथि सत्कार में हमें पीछे मुड़ कर वहीं रुक जाना चाहिए। अतिथि आता है और जाता है। जब अथिति जाता है तो अपने साथ पाप भी ले जाता है और पुण्य दे जाता है। ध्यान रखो, मेहमान का आदर करो। हमारे संस्कार भी यही हैं और सत्य भी यही है। हमारे जीवन का स्वर्णिम कल आज पर निर्भर करता है। भविष्य को उज्जवल करने की आकांक्षा यदि हमारे मन में है तो आज को संवारना होगा। आज हमने जो बोया है, कल वही हम काटेंगे। सुधांशु जी महाराज सुधांशु जी महाराज का जन्म 2 मई 1955 को उत्तर प्रदेश के सहारनपुर जिले में हुआ। इन्होंने गायत्री मंत्र द्वारा अज्ञानता दूर करने का हुनर सीखा। सुधांशु जी महाराज आध्यात्मिक शिक्षा के प्रचारक हैं। दिल्ली में इनका मुख्य आश्रम है। इनके आश्रम को आनंद धाम आश्रम के नाम से जाना जाता है।
जॉर्ज बर्नार्ड शॉ के एक मित्र थे डॉक्टर बर्कले। वह बीमारों का इलाज करते, उन्हें तंदुरुस्त रहने के लिए सलाह देते, पर खुद अक्सर बीमार रहते थे। शॉ ने एक बार उन्हें संदेश भिजवाया कि आप फुरसत में हों, तो मेरा मुआइना कर जाएं। डॉ. बर्कले तुरंत दौड़े आए। बर्नार्ड शॉ घर की ऊपरी मंजिल पर रहते थे। वहां की सीढ़ियां चढ़ते-चढ़ते डॉक्टर हांफ गए। शॉ ने उन्हें आरामकुर्सी दी और एक गिलास पानी पिलाया। फिर कहा, देखा आपने, मैं उम्र में आपसे कितना बड़ा हूं और इन्हीं सीढ़ियों पर दिन में तीन बार चढ़ता उतरता हूं। कभी हांफता नहीं। आप कहें, तो वह नुस्खा आपको भी बता दूं। पढ़ें,साप्ताह‌‌िक राश‌िफलः इन 6 राश‌ि वालों के ल‌िए यह सप्ताह लाभप्रद रहने वाला है डॉक्टर ने कहा, हां। बता देंगे, तो अच्छा रहेगा। शॉ ने कहा, अपनी खुराक में एक तिहाई कटौती कर दें। और साथ ही सीढ़ियां चढ़ने-उतरने जितना व्यायाम तो करें ही। डॉ. बर्कले ने स्वीकृति में सिर हिला दिया। अब बारी बर्नार्ड शॉ की थी। उन्होंने कहा, लेकिन उपचार अभी अधूरा है। यह तभी काम करेगा, जब आप इसकी फीस भी चुकाएंगे। यह बात सुनकर बर्कले ठठाकर हंस पड़े। पढ़ें,त‌िल से लेकर हथेलीः यह 15 न‌िशान होते हैं आर्थ‌िक परेशानी का कारण उन्होंने पूछा, कितनी फीस देना होगी। बर्नार्ड शॉ ने कहा, ज्यादा नहीं, सिर्फ फीस पांच शिलिंग ही काफी है। डॉक्टर ने खिलखिला कर हंसते हुए पांच शिलिंग उन्हें दे दिए। कहा कि बहुत खूब। आपने मुझे तंदुरुस्त रखने का यह अच्छा उपाय बताया। औरों को भी इसी तरह डॉक्टर के पास आने से रोकते रहिएगा। बर्नार्ड शॉ सचमुच अपने बीमार मित्रों को अक्सर इसी बहाने बुलाने लगे। उन्हें निरोग रहने का यह अचूक नुस्खा बताकर पांच शिलिंग भी वसूलने लगे। लेकिन बहुत कम लोगों को मालूम है कि इस तरह जो रकम इकट्ठा होती थी, उसे वह असहाय रोगियों के लिए खर्च करते थे।
मानें या मानें मांसाहार नैतिक, आध्यात्मिक और मानवीय दृष्टि से तो नुकसान देह है ही, सेहत की दृष्टि से भी हानिकारक है। केलिफोर्निया के हृदयरोग विशेषज्ञ डा. डीन ओरनिश के अनुसार केवल शाकाहार अपना कर हृदय और कैंसर रोग को आसानी से ठीक किया जा सकता है। पढ़ें,शनि आ रहे वृश्चिक राशि में, आपकी राशि पर क्या असर डालेंगे? औषध उपचार तो करने पडेंगे पर उनका असर सत्तर प्रतिशत तेजी से होगा। वह शाकाहार अपनाने के लिए कहते हैं। याद रहे डा.डीन पहले ऐसे चिकित्सा विज्ञानी हैं जो रोगियों को बिना चीर फाड़ किए ठीक करने में यकीन करते हैं। उन्होंने कई मरीजों की खानपान की आदतें बदल कर उन्हें ठीक किया है। पढ़ें,साप्ताहिक राशिफलः 3 नवंबर से 9 नवंबर तक का हाल जानिए ब्रिटेन में हुए एक ताजा अध्ययन के मुताबिक शाकाहारी लोगों में कैंसर और हृदय रोगों का जोखिम मांसाहारी लोगों की तुलना में 40 प्रतिशत और असमय मृत्यु का खतरा 20 प्रतिशत कम होता है। इस अध्ययन के मुताबिक मांसाहार के पक्ष में पर्यावरण, प्रकृति संतुलन और आसानी से पौष्टिक भोजन मिल जाने की जो दलीलें दी जाती हैं ,वे सब गलत साबित हुई हैं।
योग में उपवास के जितने अर्थ दिए गए हैं, उनमें एक अपने आप के साथ रहना भी है। याज्ञवल्क्य के अनुसार अपने भीतर यज्ञीय अग्नि का आह्वान और स्थापना उपवास है। निराहार रहना इस अनुष्ठान का शुरुआती आधार है। सामान्य और सहज जीवन क्रम में तो संतुलित और सम्यक जीवनचर्या अपनाने को ही श्रेष्ठ कहा गया है। जैसे कि श्रीकृष्ण ने गीता में कहा है कि यह योग न तो अतिशय खाने वाला का और न ही बिलकुल भी नहीं खाने वाले के लिए है। शरीर के लिए जितना जरूरी हो उतना ही आहार, शयन, जागरण और कर्म करना चाहिए। लेकिन जब अपने भीतर विशेष बल की जरूरत हो तो मरणान्तक उपवास- कार्य सिद्ध नहीं होने तक कुछ भी नहीं खाने पीने के व्रत भी बताए गए हैं। भागवत ने इस तरह के संकल्प को प्रयोपवेश कहा है। परीक्षित ने जीवन का अंत करीब आया जान कर विष्णु का ध्यान धर कर प्रायोपवेश व्रत लिया था। वह परीक्षित के व्रत की सराहना करते हुए उनके अनुष्ठान को देखने आए थे।
किसी कठिन और थका देने वाली दो-ढाई घंटे लंबी कसरत के बजाय बीस से तीस मिनट तक किया जाने वाला योगाभ्यास ज्यादा कारगर होता है। कसरत में फिर भी नुकसान की गुंजाइश रहती है क्योंकि पता नहीं शरीर में कौन सा रोग पल रहा है और की जा रही कसरत अपने दबाव से उस रोग को बढ़ा या बिगाड़ दे। लेकिन योग में ऐसा कोई खतरा नहीं। कोई आसन अभ्यास अनुकूल नहीं बैठ रहा तो आपकी सांस उखड़ने लग सकती है या हो सकता है कि वह आसन करना संभव ही न हो। योग के इन फायदों के साथ ताजा अनुसंधानों में यह भी साबित हुआ है कि योग से मधुमेह, अस्थमा और हृदयरोग जैसी जटिल बीमारियां भी बिना किसी औषधि और उपचार के नियंत्रित की जा सकती है। चिकित्सा विज्ञान दवाओं और इलाज के बावजूद रोग के ठीक होने या उसे काबू करने की गारंटी नहीं लेता परंतु योग तो निश्चित आश्वासन देता हैं क्योंकि यह शरीर में मौजूद रोग प्रतिरोधक क्षमता से तालमेल बिठाता है। राजधानी के सर गंगाराम अस्पताल में सौ रोगियों पर योग के प्रभाव का परीक्षण किया गया। कारोनरी हृदय रोग और मधुमेह के रोगियों को दो वर्गों में बांटकर उनकी जीवन शैली में थोड़ा बदलाव किया। इनमें एक वर्ग को सिर्फ दवाओं के भरोसे ही रखा गया और दूसरे वर्ग को योगपरक जीवन शैली के लिए प्रेरित किया। खानपान, योग और ध्यान समन्वित इस जीवन शैली के उत्साह वर्धक परिणाम आए। जिन साधकों ने योगपरक जीवन शैली अपनाई थी उनके बाडी मास इंडेक्स (बीएनएल), कोलेस्ट्रोल और रक्तचाप नियंत्रित मिले। इस अध्ययन का संयोजन कर रहे डा. डीएससी मनचंदा के अनुसार मधुमेह, हृदय रोग और अस्थमा जैसे आधुनिक सभ्यता के रोगों पर योग से नियंत्रण की दिशा में उत्साह वर्धक परिणाम आए हैं।
अगर आप ईश्वर में विश्वास करते हैं तो विश्वास न करने वालों की तुलना में रोग बीमारियों से ज्यादा सुरक्षित हैं। संयुक्त राज्य की ओहियो विश्वविद्यालय मनःशास्त्रियों की एक टीम ने 28 हजार लोगों का अध्ययन करने के बाद यह निष्कर्ष निकाला है। तीन साल में पूरे हुए अध्ययन में ईश्वर विश्वासी और विश्वास न करने वालों के अलावा ऐसे लोग शामिल थे जो किसी वक्त अपने से श्रेष्ठ अतिमानसी सत्ता में यकीन करते थे। लेकिन विचार और तर्क के फेर में पड़कर उन्होंने विश्वास करना छोड़ दिया। दूसरे शब्दों में वे यह मानने लगे कि मनुष्य से ज्यादा अथवा उनसे अधिक श्रेष्ठ कोई नहीं है। अध्ययन टीम के 10 निर्देशकों के अऩुसार इन लोगों को अपने आप पर अहंकार सा होने लगा। रोग की वजह यह मनस्थिति तो नहीं कही जा सकती। लेकिन हजारों लोगों के अध्ययन में यह तथ्य सामने आया कि वे अपने से ऊपर किसी को मानने की वजह से आश्वस्त और सुरक्षित हैं।
कुर्सी पर पलथी मारक बैठना या पंजों के बल जमीन पर बैठना आधुनिक दृष्टि से भले ही हीनता का प्रतीक माना जाए पर अध्यात्मविदों के अनुसार व्यक्ति की माली हालत कैसी भी हो, उसे पालथी मार कर ही बैठना चाहिए। यह सुविधा या स्थिति हर वक्त नहीं मिलती, पर पालथी मारकर बैठने से व्यक्ति का स्वास्थ्य, दिमाग और आत्मविश्वास मजबूत होता है। महर्षि वेद विद्या प्रतिष्ठान के स्वामी चिदविलासानंद के मुताबिक पालथी मारकर बैठने से व्यक्ति का स्वपूर मंदिर की तरह बन जाता है और आकाश से उतरने वाली सूक्ष्म ऊर्जा सहस्त्रार चक्र के सहारे पूरे शरीर में घूम जाती है। जबकि पैर अगर धरती पर हों तो शरीर की स्थिति तड़ितचालक जैसी हो जाती है और विद्युत ऊर्जा शरीर की यात्रा करती हुई जमीन में उतर जाती है। इस बात को वैज्ञानिक तौर पर भी करीब करीब सही पाया गया है।
किसी भी क्षेत्र में चाहे घर-परिवार हो, समाज या राष्ट्र हो हर जगह तालमेल की जरूरत होती है। यदि आपस में तालमेल बैठाना आ गया तो जीवन खुशियों से भर जाएगा। यह तालमेल की स्थिति तभी बन पाती है जब इंसान के अन्दर सद्गुण और अच्छे संस्कार होते हैं।यदि वह शुभ संस्कारों में संस्कारित नहीं हुआ तो उसकी सभी जगह तू-तू मैं-मैं होती रहेगी और इसी में वह अपने जीवन का अमूल्य समय व्यर्थ गंवा देगा। इसलिए जरूरी है कि इंसान में सद्गुणों और शुभ संस्कारों के बीज डाले जाएं। सुसंस्कारों के अभाव में कई अच्छे पढ़े-लिखे लोग भी नासमझी का काम कर जाते हैं। वहीं यदि जन्म से ही किसी में अच्छे संस्कार दिए गएए उनका पारिवारिक वातावरण अच्छा रहा तो उन पर अपने माता.पिता व अन्य संबंधियों के सदाचरण की ऐसी छाप पड़ती है कि वे कम पढ़े-लिखे होकर भी समाज में सम्मान के अधिकारी बन जाते हैं और समाज उनकी प्रशंसा के गीत गाता है। उन्हें सभ्यए शिष्ट और संस्कारवान कहा जाता है। उनके अन्तर्मन में पड़े अच्छे संस्कारों की वजह से वे वैर-विरोध, कलह-द्वेष से दूर रहकर प्रेमपूर्ण आदर्श समाज के निर्माता बन जाते हैं। वे आपस में बहुत प्रेम से रहते हैं। उनके पास बहुत पैसा नहीं है, लेकिन खुशियां बहुत हैं। मकान बहुत छोटा सा है लेकिन उसमें रहने वालों का हृदय बहुत विशाल है। वे छोटे से घर में ही बड़े प्रेम से रहते हैं, क्योंकि उन्हें जीना आता है, एक-दूसरे के साथ चलना आता है। उनके सम्बन्ध में रिश्तों में मिठास है। वे बहुत ही प्रेम, सद्भाव और सौहार्द से रहते हैं। उनके परस्पर प्रेम, स्नेह व सहयोग की भावना को देखकर अन्य लोग भी सीख लेते हैं। ये सभी बातें उनको दिये गए संस्कारों का ही सुपरिणाम है। आज के हिसाब से जो लोग पढ़ रहे हैं, चाहे वह कान्वेंट की पढ़ाई हो या विदेशी स्कूलों की पढ़ाई, जो भी आधुनिक युग के रहने वाले लोग हैं वे भी इस बात को पूरे मन से स्वीकार करते हैं कि पुराने लोगों की बातों में ज्यादा दम था। क्योंकि तब शिक्षा के साथ संस्कारों पर बल दिया जाता था। सामान्य शिक्षा के साथ व्यवहारिक और नैतिक शिक्षा दी जाती थी। उसे नैतिक मूल्यों से अवगत कराया जाता था। जिससे विद्यालय में पढ़ने वाले छात्रा का चहुंमुखी विकास होता था। एक बार वह पढ़ाई में भले ही कमजोर पड़ जाए, लेकिन सामाजिक आचार-विचार, रहन-सहन व शिष्टाचार में हमेशा अव्वल रहता था। शुभ संस्कारों से उनकी नींव मजबूत होने के कारण वे एक-दूसरे को मान-सम्मान देते थे। एक-दूसरे पर समर्पित थे। पहले यही सिखाया जाता था कि अपना सुख न देखकर दूसरों के लिए सुख पहुंचाने की कोशिश करो। इसीलिए लोग घर-गृहस्थी एवं समाज में सुखी थे। घर-परिवार में एक-दूसरे को सम्मान देने की भावना थी। लोग जैसे अपने लिए चाहते थे वैसा दूसरों से व्यवहार बर्ताव करते थे। सभी सदस्य प्रेम, सौहार्द और सहयोग की डोर में बंधे रहते थे। उनके पारस्परिक संबंधों में मिठास थी। इस सद्भावपूर्ण वातावरण के निर्माण में सुसंस्कारों की अहम भूमिका थी। लेकिन आज अपनी-अपनी मैं और खुद को विशेष महत्व देने और पाने की लालसा में संबंध में खटास आ रही है। खुद अव्यवस्थित हैं किन्तु दूसरों को व्यवस्थित करने की तालीम देते हैं। गलतियां खुद करेंगे और डांट-फटकार दूसरों को दिखाएंगे। बात-बात पर गुस्सा करेंगे। बिना मतलब एक-दूसरे को नीचा दिखाने की सोचेंगे। जिससे स्वयं परेशान रहकर अन्य लोगों को भी परेशानी में डालते हैं।
एक मंदिर ऐसा है जहां मरने के बाद हर किसी को जाना ही पड़ता है चाहे वह आस्तिक हो या नास्तिक। यह मंदिर किसी और दुनिया में नहीं बल्कि भारत की जमीन पर स्थित है। देश की राजधानी दिल्ली से करीब 500 किलोमीटर की दूरी पर हिमाचल के चम्बा जिले में भरमौर नामक स्थान में स्थित इस मंदिर के बारे में कुछ बड़ी अनोखी मान्यताएं प्रचलित हैं। यहां पर एक ऐसा मंदिर है जो घर की तरह दिखाई देता है। इस मंदिर के पास पहुंच कर भी बहुत से लोग मंदिर में प्रवेश करने का साहस नहीं जुटा पाते हैं। बहुत से लोग मंदिर को बाहर से प्रणाम करके चले आते हैं। इसका कारण यह है कि, इस मंदिर में धर्मराज यानी यमराज रहते हैं। संसार में यह इकलौता मंदिर है जो धर्मराज को समर्पित है। इस मंदिर में एक खाली कमरा है जिसे चित्रगुप्त का कमरा माना जाता है। चित्रगुप्त यमराज के सचिव हैं जो जीवात्मा के कर्मो का लेखा-जोखा रखते हैं। मान्यता है कि जब किसी प्राणी की मृत्यु होती है तब यमराज के दूत उस व्यक्ति की आत्मा को पकड़कर सबसे पहले इस मंदिर में चित्रगुप्त के सामने प्रस्तुत करते हैं। चित्रगुप्त जीवात्मा को उनके कर्मो का पूरा ब्योरा देते हैं इसके बाद चित्रगुप्त के सामने के कक्ष में आत्मा को ले जाया जाता है। इस कमरे को यमराज की कचहरी कहा जाता है। कहा जाता है कि यहां पर यमराज कर्मों के अनुसार आत्मा को अपना फैसला सुनाते हैं। यह भी मान्यता है इस मंदिर में चार अदृश्य द्वार हैं जो स्वर्ण, रजत, तांबा और लोहे के बने हैं। यमराज का फैसला आने के बाद यमदूत आत्मा को कर्मों के अनुसार इन्हीं द्वारों से स्वर्ग या नर्क में ले जाते हैं। गरूड़ पुराण में भी यमराज के दरबार में चार दिशाओं में चार द्वार का उल्लेख किया गया है।
सूर्यदेव के 14 को उत्तरायण की राशि मकर में प्रवेश करने के साथ ही देवताओं के दिन और पितरों की रात्रि का शुभारंभ हो जाएगा। इसके साथ सभी तरह के मांगलिक कार्य, यज्ञोपवीत, शादी-विवाह, गृहप्रवेश आदि आरंभ हो जाएंगे। सूर्य का मकर राशि में प्रवेश पृथ्वी वासियों के लिए वरदान की तरह है। कहा जाता है कि सभी देवी-देवता, यक्ष, गंधर्व, नाग, किन्नर आदि इस अवधि के मध्य तीर्थराज प्रयाग में एकत्रित होकर संगम तट पर स्नान करते हैं। श्री तुलसीदास जी ने रामचरित मानस में लिखा है कि -माघ मकर रबिगत जब होई। तीरथपति आवहिं सब कोई।। देव दनुज किन्नर नर श्रेंणी। सादर मज्जहिं सकल त्रिवेंणी।। अर्थात- मकर संक्रांति के शुभ अवसर पर सभी तीर्थों के राजा प्रयाग के पावन संगमतट पर महीने भर वास करते हुए स्नान ध्यान दान पुण्य करते हैं। वैसे तो प्राणी इस माह में किसी भी तीर्थ, नदी और समुद्र में स्नान कर दान-पुण्य करके त्रिबिध तापों से मुक्ति पा सकता है, लेकिन प्रयाग संगम का फल मोक्ष देने में सक्षम है। इस माह अपने पितरों को अर्घ्य देने और श्राद्ध-तर्पण करने से पितृश्राप से भी मुक्ति मिल जाती है। मत्स्य पुराण के अनुसार प्रयाग तीर्थ में आठ हजार श्रेष्ठ धनुर्धारी, माँ गंगा की रक्षा करते हैं। इसी तरह सूर्यदेव पुत्री यमुना की, देवराज इंद्र प्रयाग की, शिव अक्षय वट की और विष्णु मंडल की रक्षा करते हैं।    सूर्य के सहयोग से ही ब्रह्मा जी सृष्टि का सृजन करते हैं। कर्मविपाक संहिता में भी कहा गया है कि ब्रह्मा, विष्णु, शिव, शक्ति, देवता, योगी ऋषि आदि  भगवान् सूर्य का ही ध्यान करते हैं। सूर्यदेव केवल जल अर्घ्य देने से ही प्रसन्न हो जाते हैं। जीवात्मा की जन्मकुंडली में भी सूर्य की स्थिति का गंभीरता  से विचार किया जाता है। अकेले सूर्य ही बलवान हों तो सात ग्रहों का दोष शमन कर देते हैं। जो मनुष्य प्रातःकाल स्नान करके सूर्य को अर्घ्य देता है उसे किसी भी प्रकार का ग्रहदोष नहीं लगता। क्योंकि इनकी सहस्रों किरणों में से प्रमुख सातों किरणें सुषुम्णा, हरिकेश, विश्वकर्मा, सूर्य, रश्मि, विष्णु और सर्वबंधु, (जिनका रंग बैगनी, नीला, आसमानी, हरा, पीला, नारंगी और लाल है) हमारे शरीर को नई उर्जा और आत्मबल प्रदान करते हुए हमारे पापों का शमन कर देती हैं। प्रातःकालीन लाल सूर्य का दर्शन करते हुए ''ॐ सूर्यदेव महाभाग त्र्यलोक्य तिमिरापः मम् पूर्वकृतं पापं क्षम्यतां परमेश्वरः'' यह मंत्र बोलते हुए सूर्य नमस्कार करने से जीव को पूर्वजन्म में किए हुए पापों से मुक्ति मिलती है।
गीता में भगवान श्री कृष्ण ने कहा है कि संसार का सबसे बड़ा सत्य यही है कि कोई भी व्यक्ति खुद को मरता हुआ नहीं देखता। व्यक्ति दूसरों को मरता हुआ देखता है तो उसे कुछ पल के लिए दुःख होता है उस समय वह घबराता भी है कि उसे भी एक दिन मरना होगा। लेकिन वह इस सत्य को अधिक समय तक स्वीकार नहीं कर पाता मनुष्य को लगता है कि दूसरे की मौत आ सकती है लेकिन वह थोड़े ही मरने वाला है। अगर मौत आएगी भी तो इसमें काफी समय है और वह जीवन के दूसरे कार्यों में मस्त हो जाता है। लेकिन मौत कब दबे पांव आकर किसे ले जाए यह तो कोई भी नहीं जानता। गरुड़ पुराण में भगवान विष्णु ने जीवन को पानी में रखे कच्चे घड़े के समान कहा है जो पल-पल पानी में घुलता जाता है और कब पानी में पूरी तरह घुलकर नष्ट हो जाए कहा नहीं जा सकता। हर जीव चाहे वह पशु हो या मानव सभी को एक दिन शरीर त्यागकर परलोक जाना ही पड़ता है। परलोक का सफर बड़ा ही कष्टकारी और दुखद होता है। मरने के बाद का सफर जीवन और मृत्यु के समय के भयंकर कष्ट से भी भयंकर है। जिसके बारे में गरुड़ पुराण और कठोपनिषद् में बताया गया है।
सुकरात तब अपने शिष्यों के साथ चर्चा में व्यस्त थे। उस समय तत्वज्ञान पर रोचक चर्चा चल रही थी। तभी एक ज्योतिषी घूमता-घामता वहां आ पहुंचा। सुकरात को भी अनागत और अज्ञात को जानने-बताने वाली विद्याओं में दिलचस्पी थी। ज्योतिषी का दावा था कि वह चेहरा देखकर व्यक्ति के बारे में सब कुछ बता देता है। सुकरात ने कहा कि तुम मेरे बारे में बताकर खुद को साबित करो। सुकरात के चेहरे पर भद्दे दाग थे, उनका शरीर बेडौल था और उनकी आवाज भी कर्कश थी। पढ़ें, अपनी भाग्य रेखा खुद पढ़‌िए और जान‌िए इनका क्या है मतलब   सुकरात को देखकर ज्योतिषी अनायास ही कहने लगा, आपके नथुनों की बनावट बता रही है कि आपमें क्रोध की भावना प्रबल है। आप विलासी और लोभी भी हैं। उसकी बातें सुकरात के शिष्यों को अच्छी नहीं लगीं। वे नाराज होने लगे। एक अवसर ऐसा भी आया कि वे अपना आपा खोने लगे। पढ़ें,नागमण‌ि के बारे में 10 बातें जो आपने पहले न तो पढ़ी होगी न सुनी होगी उस वक्त तो हद ही हो गई, जब ज्योतिषी ने कहा कि आपके माथे और सिर की आकृति के आधार पर कहा जा सकता है कि आप बेहद लालची रहे हैं। आपकी ठोडी आपको सनकी बताती है, होंठों और दांतों की बनावट देखें, तो ये सदैव देशद्रोह के लिए उकसाते हैं। शिष्य उस ज्योतिषी को दुत्कारने ही वाले थे कि सुकरात ने उन्हें रोक दिया। यही नहीं, बात पूरी हो जाने पर सुकरात ने उसे इनाम देकर भेज दिया। यह देखकर तमाम शिष्य चकित रह गए। सुकरात ने कहा, ज्योतिषी ने जो कुछ बताया, वे सारे विकार मुझमें हैं। उस दैवज्ञ ने सही कहा है, पर उससे एक भूल जरूर हुई है। उसने मेरे विवेक बल पर जरा भी गौर नहीं किया। मैं उसके सहारे ही अपने-आपको संभाले रहता हूं। विवेक के बल पर कोई भी अपने आपको संभाल और सुधार सकता है। शिष्य अब शांत हो चले थे।
अंगदेश के महामंत्री युतिसेन की मृत्यु हो गई। उस राज्य में सबसे बुद्धिमान व्यक्ति को ही मंत्री बनाने का नियम था। इसके लिए पूरे राज्य में परीक्षाएं हुईं और तीन सबसे ज्यादा बुद्धिमान युवक चुने गए। उन्हें राजधानी बुलाया गया। तीनों युवक मुख्य परीक्षा से एक दिन पहले राजधानी पहुंचे। पढ़ें,साप्ताह‌िक राश‌िफलः दो ग्रहों की बदली स्‍थ‌ित‌ि का लाभ इन राश‌ि वालों को म‌िलेगा उन्हें एक कक्ष में ठहराया गया। कक्ष में प्रवेश करते ही एक युवक सीधा अपने बिस्तर तक गया और सो गया। शेष दोनों युवकों ने समझा कि शायद उसने परीक्षा देने का ख्याल छोड़ दिया है। वे दोनों रात भर तैयारी करते रहे। अगली सुबह तीनों एक साथ राजमहल पहुंचे। वहां उन्हें परीक्षा की शर्त बताई गई। असल में, परीक्षा के लिए एक कक्ष बनाया गया था। उस कक्ष में एक ताला लगा था। उस ताले की कोई चाबी नहीं थी। उस पर गणित के कुछ अंक लिखे हुए थे। पढ़ें, तस्वीरों में देख‌िए, यूं ही नहीं देवघर में लगता है भक्तों का तांता शर्त यह थी कि जो युवक उन अंकों को हल कर लेगा, वह ताला खोल लेगा। उन तीनों युवकों को उस कक्ष में बंद कर दिया गया, और कहा गया कि जो सबसे पहले दरवाजा खोलकर बाहर आएगा, वही महामंत्री बनेगा। तीनों भीतर गए। जो युवक रात भर सोया रहा था, वह फिर आंखें बंद करके एक कोने में बैठ गया। बाकी दोनों ने अपने कपड़ों में छिपाकर लाई किताबें निकालीं और उन अंकों के हल तलाशने लगे। तीसरा आदमी कुछ देर बाद चुपचाप उठा और दरवाजे की तरफ चला। उसने दरवाजे को धक्का दिया, दरवाजा सिर्फ अटका हुआ था; वहां ताला ही नहीं था। वह तुरंत बाहर निकल गया! राजा ने उसे मंत्री बनाते हुए कहा, बुद्धिमान वह है, जो पहले यह देखेगा कि दरवाजा बंद है भी या नहीं। किसी सवाल का हल निकालने से पहले यह जान लेना जरूरी है कि सवाल है भी या नहीं? अगर कोई समस्या हो ही न, तो फिर समाधान कैसा?
माता शेरावाली के मंदिरों में आम तौर पर लंबी कतारें लगती हैं भक्त मां की एक झलक पाने के लिए पलकें बिछाएं मां के द्वार तक पहुंचने का इंतजार करते हैं। खास तौर पर अगर माता का वह मंदिर शक्तिपीठ है तो इसकी शान ही अलग हो जाती है। लेकिन माता के इस शक्तिपीठ तक आप जाना भी चाहें तो शायद ही पहुंच पाएं क्योंकि क्योंकि उस शक्तिपीठ तक पहुंचने के लिए आपको पाकिस्तान सरकार से इजाजत लेनी पड़ेगी। इसका कारण यह है कि यह शक्तिपीठ पाकिस्तान के बलूचिस्तान राज्य में स्थित है। दर्शन कीजिए, माता हिंगलाज के भव्य रूप का यहां पास में ही हिंगला नदी प्रवाहित होती है। माता का यह मंदिर हिंगलाज देवी शक्तिपीठ के नाम से जाना जाता है। पुराणों के अनुसार भगवान विष्णु के चक्र से कटकर यहां पर देवी सती का सिर गिरा था। इसलिए यह स्थान चमत्कारी और दिव्य माना जाता है। पाकिस्तान में मुसलमान देवी हिंगलाज को नानी का मंदिर और नानी का हज भी कहते हैं। इस स्थान पर आकर हिंदू और मुसलमान का भेद भाव मिट जाता है। दोनों ही भक्ति पूर्वक माता की पूजा करते हैं। हिंगलाज देवी के विषय में पुराण में ब्रह्मवैवर्त पुराण में कहा गया है कि जो एक बार माता हिंगलाज के दर्शन कर लेता है उसे पूर्वजन्म के कर्मों का दंड नहीं भुगतना पड़ता है। मान्यता है कि परशुराम जी द्वारा 21 बार क्षत्रियों का अंत किए जाने पर बचे हुए क्षत्रियों ने माता हिंगलाज से प्राण रक्षा की प्रार्थना की। माता ने क्षत्रियों को ब्रह्मक्षत्रिय बना दिया इससे परशुराम से इन्हें अभय दान मिल गया। एक मान्यता यह भी है कि रावण के वध के बाद भगवान राम को ब्रह्म हत्या का पाप लगा। इस पाप से मुक्ति पाने के लिए भगवान राम ने भी हिंगलाज देवी की यात्रा की थी। राम ने यहां पर एक यज्ञ भी किया था। माता हिंगलाज माता वैष्णों की तरह एक गुफा में बैठी हैं। अंदर का नजारा देखेंगे तो आप भी कहेंगे अरे हम तो वैष्णो देवी आ गए, यह महसूस भी नहीं होगा कि आप पाकिस्तान में हैं।
17 जनवरी 1965 को अमेरिका का एक विमान स्पेन के एक छोटे से गांव पालामरेस के ऊपर अचानक एक अन्य विमान से टकराया और दोनों के टुकड़े-टुकड़े हो गये। अमेरिकी विमान में चार हाइड्रोजन बम थे। दो फट गए और उससे होने वाले विकिरण से एक अन्य बम फूट गया सिर्फ एक बम नहीं फूटा। अमेरिका की अणु-शक्ति आयोग ने विस्फोट से होने वाले प्लूटोनियम के जहरीले विकिरण से क्षेत्र को बचाने के लिए आवश्यक सभी उपाय किए। उसके बावजूद गांव के लोग 80 दिन तक इसलिए बेचैन रहे कि चौथा बम अभी तक नहीं मिला था। वह बम समुद्र के अंदर 2500 फुट की गहराई पर मिला तब लोगों ने राहत की सांस ली। यह बम छोटी ताकत के थे। अब तो इन बमों से हजार गुना शक्ति के बम तैयार हो रहे हैं। इन बड़े बमों की मारक क्षमता बड़ी ही भयंकर होती है।
मानव जीवन में प्रसन्नता का बहुत बड़ा महत्व है। रंजोगम के वातावरण में जीवन व्यतीत करना पाप करने के समान है। क्योंकि हर स्थिति और हर हाल में रखने वाला तो परमपिता परमात्मा ही है। जब इंसान संकट की घडि़यों में भी प्रसन्न रहता है, हंसता-मुस्कराता है तो समझना कि वह ईश्वरीय आज्ञा का पालन कर रहा है, दुःख-दर्द में भी मिठास का अनुभव कर रहा है। चीन में च्यांग नाम के एक बहुत बड़े दार्शनिक हुए। एक बार अकस्मात किसी दुर्घटना का शिकार होकर उन्हें अस्पताल में भर्ती होना पड़ा। चीन के सम्राट को जब यह सूचना मिली तब उन्होंने विचार किया कि मुझे दार्शनिक संत का हाल जानने के लिए अस्पताल जाना चाहिए और वे स्वयं वहां पहुंचे। सम्राट ने देखा कि महान दार्शनिक च्यांग के पूरे चेहरे पर पट्टियां बंधी हुई हैं। सम्राट ने च्यांग से सहज भाव से पूछा आपको दर्द तो बहुत ज्यादा होता होगा? च्यांग ने सरलता से उत्तर देते हुए कहा हां सम्राट महोदय! बहुत दर्द होता है, जब मैं हंसता हूं, मुस्कराता हूं। सम्राट आश्चर्यचकित हो गए और सोचने लगे कि इतनी भयंकर दुर्घटना के बाद भी हंसने-मुस्कराने का क्या कारण है? आखिर उन्होंने उससे पूछ ही लिया। च्यांग ने कहा महाराज! मुस्कराने का यह सबसे उत्तम अवसर है। यदि दुःख और पीड़ा के इन क्षणों में मैं नहीं मुस्कराया तो शेष साधरण समय में हंसने-मुस्कराने का क्या अर्थ रह जाएगा? वस्तुतः हास-परिहास का मानव जीवन में बहुत महत्व होता है। मुस्कराहट से मनुष्य की आन्तरिक प्रसन्नता प्रकट होती है। वैसे तो हम सभी मुस्कराते हैं लेकिन दुःख-दर्द में आई मुस्कराहट शिशु-सी निश्छल होती है। बच्चा बिना कारण भी मुस्कराता है, हंसता है। ऐसी स्थिति दुर्लभ है, अमूल्य है, परंतु जिसने उसे पा लिया, मानो उसने जीवन के सत्य को ही पा लिया हो। प्रसन्नता जीवन का परमसत्य है।
महाभारत का एक प्रसंग है कि खांडव वन में आग लगी। उस अग्निकांड का निमित्त अर्जुन को माना गया। अग्निकांड में अश्वसेन नामक एक महासर्प की माता चक्षुश्रक मर गई। इससे अश्वसेन को बहुत क्रोध आया और वह अर्जुन से बदला लेने के लिए घात लगाने लगा। कुरुक्षेत्र के मैदान में कर्ण और अर्जुन आमने-सामने थे। उपयुक्त अवसर देखकर अश्वसेन ने बाण का रूप धारण किया और कर्ण के तरकश में जा घुसा। अर्जुन पर प्रहार करते समय कर्ण के हाथ में संयोगवश वही बाण आया, जिसमें अश्वसेन समाया हुआ था। बाण का अटपटापन देखकर शल्य ने कहा, महाभाग! यह बाण कुछ बेतुका-सा है। धनुष पर दूसरा बाण चढ़ाओ, तो ठीक रहेगा। कर्ण ने दर्पपूर्वक कहा, शल्य! मैं दोबारा लक्ष्य नहीं देखता और एक बार बाण को धनुष पर चढ़ाकर फिर उसे नहीं उतारता। ऐसा कहकर उसने बाण को लक्ष्य की ओर छोड़ा। कृष्ण ने इस महाभयंकर बाण को आते देखकर रथ के घोड़ों को जमीन पर बिठा दिया, सो बाण के प्रहार से अर्जुन का मुकुट भर कटा, उसका सिर बच गया। अश्वसेन का क्रोध शांत न हुआ। अर्जुन के बच जाने से उसे बहुत दुख हुआ। इस बार वह अपने असली रूप में कर्ण के पास पहुंचा और बोला, हे महाबली! पिछली बार तुमने मेरा पराक्रम जाने बिना ही बाण रूप में मुझे असावधानी से छोड़ा था, उसी से अर्जुन बच गया। अबकी बार तुम ध्यान से शर संधान करो। कर्ण ने पूछा, भद्र तुम कौन हो और मेरे तरकश में किसलिए प्रवेश करना चाहते हो? अश्वसेन ने पूरी कहानी कही। इस पर कर्ण ने कहा, मैं अपने ही पुरुषार्थ से विजय पाना चाहता हूं। द्वेष बुद्धि से, छल-छद्म का आश्रय लेकर विजयी होने के बजाय मुझे हार स्वीकार है।
मृगारमाता विशाखा के केश और वस्त्र भीगे हुए थे। उनके मुंह पर उदासी और मन में खिन्नता थी। जब वह भगवान बुद्ध के पास गईं, तो तथागत ने इसका कारण पूछा। विशाखा ने कहा, मेरे पौत्र का देहांत हो गया है, इसलिए यह शोक आचरण है। बुद्ध ने पूछा, श्रावस्ती में इस समय जितने मनुष्य हैं, तुम उतने पुत्र-पौत्र चाहोगी? हां भंते! विशाखा का उत्तर था। तथागत ने अब कहा, नगर में नित्य कितने मनुष्य मरते होंगे? विशाखा समेत वहां उपस्थित जन इस प्रश्न से चकित हुए। फिर भी वह बोली, प्रतिदिन कम से कम दस मरते हैं। बुद्ध ने फिर पूछा, तो फिर तुम प्रतिदिन भीगे केश और वस्त्र में ही रहती होगी? पढ़ें, त‌िल से लेकर हथेलीः यह 15 न‌िशान होते हैं आर्थ‌िक परेशानी का कारण नहीं भंते! केवल उस दिन भीगे केश और भीगे वस्त्र की आवश्यकता है, जिस दिन परिजन का देहावसान होता है। भगवान ने कहा, अब स्पष्ट हो गया कि जिसके सौ प्रिय अपने (संबंधी) हैं, सौ दुख होते हैं उसे; जिसका एक प्रिय-अपना नहीं है, उसके लिए जगत में कहीं भी दुख नहीं हैं, वह सुख का बोध पाता है। मैं भूल में थी, भंते! मुझे प्रकाश मिल गया, विशाखा ने प्रसन्न होते हुए कहा। बुद्ध ने कहा, इसका अर्थ यह नहीं है कि किसी की भी मृत्यु पर शोक व्यक्त न किया जाए। अपने सगे-संबंधियों की मृत्यु पर दुखी होना स्वाभाविक है। वह व्यक्त भी होता है, पर स्वयं पर नियंत्रण रखना चाहिए। तब विह्वल होने से बचा जा सकता है। विशाखा ने पूछा, यह कैसे संभव है भंते? इस पर बुद्ध ने कहा, जगत में सुखी होने का एकमात्र उपाय यह है कि किसी को भी प्रिय या अपना न मानें, उससे आकांक्षा न पालें, ममता, शोक, मोह और राग से रहित हों। यदि आप सुखी रहना चाहते हैं, तो कहीं भी संबंध न स्वीकार करें।
कहते हैं कि मरते समय व्यक्ति की कोई इच्छा प्रबल रहती है तो उसे मुक्ति नहीं मिल पाती है। व्यक्ति अपनी उस इच्छा को किसी न किसी रुप में जरुर पूरा करता है। इसके लिए चाहे उसे पुनर्जन्म लेना पड़े या किसी पशु-पक्षी या प्रेत योनी में ही क्यों न जाना पड़े। यह कहानी भी एक ऐसे ही व्यक्ति की है जो अपनी बेटी के साथ हुए धोखे का सदमा सह नहीं सका और बेटी के गम में मर गया। मरने के बाद भी इस व्यक्ति की आत्मा को शांति नहीं मिली। बदले की भावना लिए मरने के कारण यमराज ने इसे नर्क में डाल दिया। लेकिन नर्क की यातना भी इसके बदले की आग को शांत नहीं कर पाई। नर्क से निकलने के बाद भी जब बदले की भावना नहीं गई तो इसे प्रेत योनी में जाना पड़ा और प्रेत बनकर इसने उस साधु से बदला लिया जिसने इसकी बेटी की जिंदगी खराब की थी।
भगवान ने जिस कण से ब्रह्माण्ड की रचना की है उससे करीब तीन कदम की दूरी पर अब हम रह गए हैं। यानी अब भगवान तक पहुंचने में भी तीन कदम की दूरी है। दुनिया के लिए अब तक रहस्य बने गॉड पार्टिकल या हिग्स बोसोन कणों को जेनेवा स्थित दुनिया की सबसे बड़ी, महंगी और तकनीकी दृष्टि से सबसे जटिल मशील वाली प्रयोगशाला में खोज लेने का दावा किया गया है। इसी के साथ ब्रह्माण्ड के बारे में ढ़ेर सारी जानकारियां मिलने की संभावना बढ़ गई है और लगता है कि वैज्ञानिक सूझ-बूझ की दिशा में इंसान ने आगे कदम बढ़ा दिए हैं। कैसे ब्रह्माण्ड का निर्माण हुआ? कैसे धरती और अन्य ग्रहों का विकास हुआ? कैसे आधुनिक संसार की सभी चीजें क्रमिक रूप से बड़ी हुई? इन सभी के लिए अब तक के सिद्घांतों की प्रायोगिक पुष्टि के लिए गॉड पार्टिकल को अहम माना जा रहा है। वैज्ञानिकों का कहना है कि ब्रह्माण्ड के अस्तित्व में आने से पहले सब कुछ हवा में तैर रहा था। किसी का कोई आकार या वजन नहीं था। महाविस्फोट के बाद उत्पन्न कण प्रकाश की गति से इधर-उधर भाग रहे थे। तभी हिग्स बोसोन भारी उर्जा लेकर आया और इसके संपर्क में आने वाले कण आपस में जुडने लगे। वैज्ञानिकों ने 11 मूल कण तो खोज लिए लेकिन 12वें कण को खोज नहीं पाए। ब्रिटिश भौतिक विज्ञानी पीटर हिग्स हिग्स बोसोन की परिकल्पना प्रस्तुत की इस आधार पर 12वें कण के रूप में हिग्स बोसोन के अस्तित्व को स्वीकार कर लिया। इस कण को ब्रह्म कण, ईश्वर का कण, भगवान आदि उपलब्धियों से नवाजा जा रहा है। पस्तुत अंश विपुल विनोद और नमन विनोद की पुस्त गॉड पार्टिकल का रहस्य से लिया गया है। हिन्द पॉकेट बुक्स से प्रकाशित इस पुस्तक में गॉड पार्टिक से जुड़े रहस्यों और इन पर हुए वैज्ञानिक शोध का उल्लेख किया गया है। अध्यात्म के साथ विज्ञान में रूचि रखने वाले पाठकों को यह पुस्तक पसंद आएगी। पुस्तक के कुछ अंशों को पढ़कर पाठक रोमांचित हो सकते हैं।
शास्त्रों और पुराणों में बताया गया है कि मरने के बाद जीवों को उनके कर्मों के अनुसार स्वर्ग या नर्क में जाकर कर्मों का फल भोगना पड़ता है। स्वर्ग के विषय में यह कहा जाता है कि यहां देवाताओं का निवास होता है। इसलिए यहां हर प्रकार की सुख-सुविधाएं मौजूद हैं। यहां न तो गर्मी है और न सर्दी हमेशा मौसम अनुकूल रहता है। स्वर्ग में सुंदर अप्सराएं मिलती हैं जो पुण्यात्माओं की सेवा और मनोरंजन किया करती हैं। यहां पर भोजन और आराम का भी उत्तम प्रबंध है। इसके विपरीत नर्क ऐसा स्थान है जहां पापी जीवों की आत्मा को कई तरह की यातनाओं को भोगना पड़ता है। यहां पर कहीं खूब गर्मी है तो कहीं अत्यंत ठंड। भोजन और पानी का भी यहां कोई प्रबंध नहीं है। यम के दूत नर्क भोगने वाले की दिन रात पिटाई किया करते हैं। यहां पर खौलते तेल में जीवात्मा को डालकर तड़पाया जाता है। इसलिए हर व्यक्ति यही चाहता है कि मरने के बाद उसे नर्क की यातना नहीं भुगतनी पड़े। सभी स्वर्ग का आनंद पाना चाहते हैं। लेकिन कौन नर्क जाएगा और कौन स्वर्ग इसके विषय में भगवान विष्णु ने गरुड़ से जो बातें कही है उसे जानकर आप खुद तय कीजिए कि क्या आप स्वर्ग जाएंगे या नर्क?
मरने के बाद चिता पर रखते ही या उसमें आग लगाते ही लोगों के उठ खडे़ होने अथवा दफना दिए जाने के बाद कब्र के भीतर से जीवित लौट आने की कितनी ही खबरें आती है। इसका कारण यह भी बताया जाता है कि ठीक से मृत्यु होने के पहले ही अंतिम संस्कार कर दिया गया। इस तरह की घटनाओं से परे भी कई ऐसे वाकये हुए हैं जिनमें मरने के घंटे दो घंटे बाद लोग फिर जी उठे। चिकित्सकों द्वारा मृत घोषित कर दिए जाने के बाद फिर से जी उठने की खबरों में यह भी आता है कि लोग अपने अनुभव सुनाने लगते हैं। इन जानकारियों और जांच प्रयोगों से हट कर न्यूयार्क की स्टेट यूनर्सिटी में प्रोफेसर औ साउथंपन विश्वविद्यालय में रिसर्च फैलो रहे डा. सेम पेरनिया का कहना है कि मृत्यु के बाद जीवन का अंत नहीं हो जाता।
तीरंदाजी की कई प्रतियोगिताएं जीतने के बाद वह नौजवान खुद को सबसे बड़ा धनुर्धर मानने लगा था। वह जहां भी जाता, लोगों को मुकाबला करने की चुनौती देता, और उन्हें हराकर उनका मजाक उड़ाता। एक बार उसने एक प्रसिद्ध जेन मास्टर को चुनौती दी। दोनों के बीच मुकाबला शुरू हुआ। युवक ने अपने पहले प्रयास में ही दूर रखे लक्ष्य के ठीक बीचों-बीच निशाना लगा दिया। पढ़ें, अपनी भाग्य रेखा खुद पढ़‌िए और जान‌िए इनका क्या है मतलब अपनी कामयाबी पर इतराते हुए वह बोला, मास्टर, आप इससे बेहतर दिखा सकते हैं? मास्टर ने उस युवक से कहा, पुत्र, मेरे पीछे आओ। चलते-चलते दोनों एक खतरनाक खाई के पास पहुंच गए। युवक ने देखा कि वहां दो पहाड़ियों को जोड़ने के लिए किसी ने लकड़ी का एक कामचलाऊ पुल बनाया है, जो काफी जर्जर हो चुका है। मास्टर पुल के बीचों-बीच पहुंचे। उन्होंने कमान से तीर निकाला और दूर एक पेड़ के तने पर निशाना लगाया। उनका निशाना सही लगा। निशाना लगाने के बाद मास्टर बोले, अब तुम भी उसी पेड़ पर निशाना लगाकर अपनी दक्षता साबित करो। युवक डरते-डरते आगे बढ़ा और बड़ी मुश्किल से पुल के बीचों-बीच पहुंचा। उसने किसी तरह निशाना लगाया, पर निशाना लक्ष्य के आस-पास भी नहीं लगा। युवक ने अपनी हार स्वीकार कर ली। तब मास्टर बोले, तुमने तीर-धनुष पर तो नियंत्रण हासिल कर लिया है, पर उस मन पर अब भी तुम्हारा नियंत्रण नहीं है, जो किसी भी परिस्थिति में लक्ष्य भेदने के लिए आवश्यक है। यह बात हमेशा याद रखो कि जब तक मनुष्य के अंदर सीखने की जिज्ञासा है, तब तक उसके ज्ञान में वृद्धि होती है, पर जब उसे सर्वश्रेष्ठ होने का अहंकार हो जाता है, तो उसका पतन शुरू हो जाता है।
मां दुर्गा यूं तो सालों भर भक्तों पर कृपा करती हैं लेकिन नवरात्र के नौ दिन विशेष फलदायी माने गए हैं। इन दिनों में माता की पूजा और भक्ति का फल जल्दी मिलता है। इसका कारण यह माना जाता है कि मां नवरात्र के नौ दिनों में पृथ्वी पर आकर भक्तों के बीच रहती हैं। इसलिए मां को खुश करने के लिए भक्त विधि-विधान पूर्वक आरती, पूजा एवं दुर्गा सप्तशती का पाठ करते हैं। मान्यता है कि दुर्गा सप्तशती का संपूर्ण पाठ करने से माता की कृपा प्राप्त होती है। लेकिन विधि-विधान पूर्वक दुर्गा सप्तशती का पूरा पाठ किया जाए तो लगभग डेढ से दो घंटे का समय लगता है। देखें, पाकिस्तान में माता का शक्तिपीठ दर्शन कीजिए सांसारिक जीवन में लोगों के पास कई प्रकार के काम होते हैं ऐसे में जरूरी नहीं कि आपके पास हर दिन इतना समय हो कि आप पूरा सप्तशती का पाठ कर सकें। इस समस्या का समाधान दुर्गा सप्तशती के अंत में दिया गया है जो सिद्घ कुंजिकास्तोत्र के नाम से जाना जाता है। पढ़ें, अक्तूबर महीने का राशिफल कुंजिकास्तोत्र में भगवान शिव ने पार्वती को बताया है कि जो व्यक्ति संपूर्ण दुर्गा सप्तशती का पाठ नहीं कर सकता है वह केवल सिद्घ कुंजिकास्तोत्र का पाठ कर ले। इसके पाठ मात्र से कवच, कीलक, अर्गलास्तोत्र सहित संपूर्ण दुर्गासप्तशती के पाठ का फल मिल जाता है। कुंजिका स्तोत्र सिद्घ मंत्रों द्वारा निर्मित है जिसके हर शब्द प्रवावशाली हैं।
यूं ही नहीं कहते कि यह दुनिया एक रहस्य है। आत्मा कहां से आती है और व्यक्ति के मरने के बाद कहां चली जाती है यह कोई जान नहीं पाया है। इस रहस्यमयी दुनिया का एक और बड़ा रहस्य है पुनर्जन्म। भगवान श्री कृष्ण ने कहा है कि जब कोई मरता है तो आत्मा अपने नए सफर पर निकल जाता है और किसी नए शरीर को प्राप्त करके पुर्वजन्म के कर्मों का फल भोगता है। इस पुनर्जन्म की कहानी में भी ऐसी ही बात सामने आई है। बेटे ने पिता की मृत्यु के बाद ऐसा काम किया कि पिता को अपने ही बेटे का पुत्र बनकर जन्म लेना पड़ा।
यह कहानी है मुजफ्फरनगर जिले के एक गांव खेड़ी अलीपुर की। इस गांव में एक लड़के का जन्म हुआ, माता-पिता ने अपने इस बालक का नाम वीरसिंह रखा। लेकिन, जब यह लड़का साढ़े तीन साल का हुआ तो वीरसिंह के माता-पिता के सामने एक समस्या आ खड़ी हुई। समस्या यह थी कि वीरसिंह को अपना पूर्वजन्म की बातें याद आ गई थी। वीरसिंह ने बताया कि पूर्वजन्म में वह शिकारपुर के पं. लक्ष्मीचन्द जी बेटा था लोग उसे सोमदत्त के नाम से पुकारते थे। पूर्वजन्म की स्मृति लौट आने के बाद वीरसिंह अपने इस जन्म के माता-पिता के साथ नहीं रहना चाहता था। वीरसिंह बार-बार अपने पूर्वजन्म के माता-पिता के पास जाने की जिद्द करता। लोग वीरसिंह की बातें सुनकर हैरान थे। ऐसी घटनाओं की चर्चा जंगल के आग की तरह फैलती है, यह बात शिकारपुर के पं.लक्ष्मीचंद जी कानों में भी पहुंची जो वीरसिंह के पूर्वजन्म के पिता थे। लक्ष्मीचंद बात की सच्चाई जानने के लिए अलीपुर पहुंच गए।
योग की शुरूआत आसन से करें या ध्यान से, इससे हम अपने जीवन को नई दिशा दे सकते हैं। इसलिए योगाभ्यास को आदत में शामिल करें। विज्ञान सम्मत है कि योग मावन शरीर को निरोग रख सकता है। पर आमतौर पर लोग योग तब अपनाते हैं जब वे हर चिकित्सा पद्यति को आजमा कर हार चुके होते हैं। जब मरीज योग की शरण में आता है तब भी उसकी नब्बे प्रतिशत बीमारी चालीस दिनों में ठीक हो जाती है। पढ़ें,योग के इस फायदे पर कभी आपने गौर नहीं किया होगा इस संदर्भ में मधुमेह के कुछ रोगियों के मामले गौर करने लायक हैं। परमहंस स्वामी सत्यानंद सरस्वती के जरिए स्थापित बिहार योग विद्यालय ने उड़ीसा के बुरला मेडिकल कालेज के सहयोग से मधुमेह के ऐसे मरीजों पर अनुसंधान किया गया जो चालीस वर्षों से इंसुलिन का इंजेक्शन ले रहे थे। इन मरीजों को चालीस दिनों तक लगातार योगाभ्यास कराया गया। अंतिम दिन उनके खून की जांच करवाई गई तो चौंकाने वाले नतीजे सामने आए थे। मरीजों की बीमारी समाप्त हो चुकी थी। एक दशक से ज्यादा बीत जाने के बावजूद उनमें किसी रोगी ने फिर मधुमेह होने की शिकायत नहीं की। पढ़ें,भविष्य में होने वाली घटनाओं को पहले से जानने की कला जब ऐसी विषम परिस्थिति में पहुंचकर योग अपना काम कर सकता है, तो क्यों न शुरू में ही बीमारी को जड़ से समाप्त कर दें? जीवन में किसी न किसी कारण तनाव रहता ही है। यही तनाव आगे चलकर गंभीर बीमारियों का रूप ले लेता है। तनाव का निराकरण समय रहते करना चाहिए। यह काम योग के जरिए बेहद आसान है। जो व्यक्ति योग का उपयोग अपनी समस्याओं के निदान के लिए ही करते हैं, वे मात्र योगाभ्यासी हैं। जो निर्दिष्ट लक्ष्यों को पाने का प्रयास करते हैं, वे योग साधक हैं। जो योग के नियम को  दैनिक जीवन मे आत्मसात् करते हैं, उनके लिए योग एक जीवनशैली है। इसी तरह जिनके जीवन में शांति, आनंद सत्य साकार हो उठे, वे असल मायनों में यौगिक संस्कृति के साक्षात् संदेशवाहक हैं। पचास साल पहले योग विद्या का प्रचार नहीं था। लोग इसे साधु-संतों की साधना का एक माध्यम मानते थे। (बिहार योग विद्यालय के परमाचार्य स्वामी निरंजनानंद सरस्वती के सान्निध्य में 18 से 21 सिंतबर को दिल्ली में योग उत्सव हो रहा है।) प्रस्तुति – किशोर कुमार
पांचों पाण्डव द्रुपद कुमारी द्रौपदी से विवाह करने के लिए उत्सुक थे। इस स्थिति को देखक राजा द्रुपद चिंतित थे। इसी समय महात्मा व्यास राजभवन में पधारे। द्रुपद ने महात्मा व्यास से पूछा "भगवन्! संकरत्व को प्राप्त हुए बिना एक ही स्त्री अनेक पुरूषों की पत्नी किस प्रकार हो सकती है। व्यास जी ने उत्तर दिया: "धर्म का तत्व अत्यंत गहन है। वह शास्त्र के आवरण से आच्छादित है। यह धर्म लोक और वेद के विरूद्घ प्रतीत होता है। अतएव इसके विषय में तुम सबका मत मैं पृथक-पृथक सुनना चाहता हूं।" द्रुपद बोलेः "द्विजश्रेष्ठ! मेरे मत में तो यह अधर्म है। कारण, यह लोक और वेद, दोनें के विरूद्घ है। ऐसा आचार तो कहीं भी नहीं है कि अनेक पुरूषों की एक पत्नी हो। पूर्ववर्ती महापुरूषों ने भी ऐसे धर्म का आचरण नहीं किया। अतएव विद्वान लोगों को इस धर्म का आचरण किसी अवस्था में भी नहीं करना चाहिए। मैं इस धर्म-विरोधी आचार का विरोध करता हूं। युधिष्ठिर बोलेः मेरी बुद्घि कभी अधर्म परायण नहीं होती। और मेरे मानस की प्रवृति इसी प्रकार के विवाह की ओर है। अतएव यह विवाह किसी प्रकार अधर्म नहीं हो सकता। पुराणों में सुना जाता है कि धर्मात्माओं में श्रेष्ठ जटिल नाम की गौतम गोत्रा कन्या ने एक साथ सात ऋषियों के साथ विवाह किया था। कण्डु ऋषि की पुत्री वार्क्षी ने दस प्रचेताओं के साथ विवाह किया था। हमारी माता ने भी हम लोगों को आदेश दिया है कि हम भिक्षा का मिलकर उपभोग करें। इसलिए हम पांचों भाई इस विवाह-संबंध को परम धर्म मानते हैं। द्रौपदी विवाह का यह अंश सीता राम गोयल की पुस्त पाण्डवप्रिया पांचाली से लिया गया है। इस पुस्तक में द्रौपदी के जीवन में विभिन्न रूप, चरित्र और पांचों पांडवों के बीच उनकी स्थिति का मार्मिक और धार्मिक रूप से खूबसूरत चित्रण किया गया है। अर्जुन द्वारा सुभद्रा से विवाह किए जाने पर द्रौपदी के मन में अर्जुन के प्रति रोष। पंच पतियों की पत्नी होने के बावजूद अर्जुन के प्रेम से वंचित होने का भय द्रौपदी को सताना बहुत ही रोमांचित करता है।
पचास साल की उम्र तक पहुंचते पहुंचते मंत्रों का सस्वर पाठ बंद कर देना चाहिए। सिर्फ उपांशु अर्थात होंठ हिलते रहें और उच्चारण न हों, या मानस जब अर्थात होंठ भी न हिलें और मन ही मन जप तो किया जा सकता है पर मंत्र का उच्चारण करते हुए जप नहीं करना चाहिए। कारण बताते हुए वेदों के मर्मज्ञ श्रीपाद दामोदर सातवलेकर कहा करते थे कि मंत्रों का उच्चारण शुद्धता पूर्वक होना चाहिए। अगर उच्चारण में कहीं भी कोई गड़बड़ी हुई तो अनिष्ट और अनर्थ हो सकता है। उम्र बढ़ने के साथ स्वर तंत्रों के विकृत हो जाने की बात कहते हुए आयुर्वेद के मर्मज्ञ वैद्यराज जानकी शरण शर्मा ने कुछ रोगियों का हवाला दिया है। कुछ रोगियों का उपचार करते हुए उन्होंने श्वास (अस्थमा), संधिवात (रूमेटिज्म) और हृदय रोग के शिकार लोगों के अनुभव बताए। रोग का कोई कारण समझ नहीं आ रहा था, अचानक उनका ध्यान रोगियों के दैनंदिन जीवन पर गया।
हमलोग भगवान से हमेशा कुछ न कुछ मांगते रहते हैं। हमारे मांगने का कभी अंत नहीं होता। कई बार हमारी मांगी मुराद पूरी होती है तो कई बार ऐसा लगने लगता है कि प्रार्थना बेकार जा रही है, भगवान हमारी सुन ही नहीं रहा है। जबकि सच यह है कि भगवान हर किसी की सुनते हैं और सभी की झोली भरने की कोशिश करते हैं। लेकिन जब झोली भरी हो या आपको भरी झोली को खाली करने का तरीका नहीं मालूम हो तो भगवान यही सोचता है कि इसे देने का भी क्या फायदा। अगर आप वस्तुओं का उपयोग समुचित प्रकार से करेंगे तो निश्चित ही आपको आपकी मांगी गई चीज मिल जाएगी। लेकिन अगर आप उपयोग करना ही नहीं जानेंगे तो वस्तु लेकर करेंगे क्या। इस संदर्भ में एक रोचक कथा है। भगवान बुद्ध के एक शिष्य ने कहा, प्रभु! मुझे आपसे एक निवेदन करना है। बुद्ध ने उसकी ओर देखा जैसे कह रहे हों कि पूछो। शिष्य ने कहा कि मेरे वस्त्र पुराने हो चुके हैं। अब ये पहनने लायक नहीं रहे। मुझे नए वस्त्र चाहिए। बुद्ध ने शिष्य के वस्त्रों की ओर देखा। वस्त्र सचमुच बिलकुल जीर्ण हो चुके थे। बुद्ध ने दूसरे शिष्य से नए वस्त्र लाने के लिए कहा। कुछ दिनों बाद बुद्ध अपने उस शिष्य के निवास पर पहुंचे। कुशलक्षेम के बाद उन्होंने पूछा,  तुम्हें और कुछ तो नहीं चाहिए? शिष्य ने कहा कि मैं इन वस्त्रों में बिलकुल आराम से हूं। मुझे और कुछ नहीं चाहिए। अब बुद्ध और शिष्य का संवाद शुरू हुआ जो इस प्रकार था। बुद्ध: अब जबकि तुम्हारे पास नए वस्त्र हैं तो तुमने पुराने वस्त्रों का क्या किया? शिष्य: मैं अब उसे ओढ़ता हूं। बुद्ध: ओढ़ने के पुराने वस्त्रों का क्या किया? शिष्य: जी मैंने उसे खिड़की पर लगा दिया है। बुद्ध: तो क्या तुमने पुराने परदे फेंक दिए? शिष्य: जी नहीं, मैंने उसके चार टुकड़े किए। रसोई में उनका इस्तेमाल चूल्हे पर से गरम पतीलों को उतारने के लिए करता हूं। बुद्ध: तो फिर रसोई के पुराने कपड़ों का क्या किया? शिष्य: अब मैं उन्हें रसोई साफ करने के लिए प्रयोग करूंगा। बुद्ध: तो रसोई के पुराने वस्त्रों का क्या किया? शिष्य: प्रभु वह अब इतना तार-तार हो चुका था कि उसका कुछ नहीं किया जा सकता था। मैंने उसका एक-एक धागा अलग करके बातियां तैयार कर लीं। उन्हीं में एक से कल रात आपके कक्ष को प्रकाशित था। बुद्ध शिष्य के इन उत्तरों से संतुष्ट हो गए। वे प्रसन्न थे कि उनका शिष्य वस्तुओं को बर्बाद नहीं करता और उसमे समझ है कि उनका उपयोग किस तरह से किया जा सकता है। कथा सुना कर संत ने कहा इन दिनों जब प्राकृतिक संसाधन दिन–प्रतिदिन कम होते जा रहे हैं तो हमें कोशिश करनी चाहिए कि चीजों को बर्बाद ना करें और अपने छोटे छोटे प्रयत्नों से इस धरती को सुरक्षित बना कर रखें।
प्रतापी सम्राट पोरस से युद्ध करने के बाद सिकंदर की सेना ने आगे बढ़ने से इन्कार कर दिया। वापस लौटने से पहले सिकंदर ने रावी के तट पर शासन कर रहे अश्वपति के राज्य पर आक्रमण कर दिया। अश्वपति के असावधान सैनिकों को सिकंदर के सिपाहियों ने बुरी तरह मारा-काटा। अश्वपति बंदी बना लिए गए। उन्हें राजसभा में पेश किया गया। वहां अश्वपति का शौर्य जांचने के इरादे से सिकंदर ने उन्हें आजाद कर दिया और संधि कर ली। मैत्री का उत्सव मनाने के लिए दरबार आयोजित हुआ। अश्वपति अपने खूंखार लड़ाका कुत्तों के लिए मशहूर थे। चार कुत्ते हमेशा उनके साथ रहते थे। उन्हें अश्वपति दरबार में भी साथ ले गए। सिकंदर ने देखते ही व्यंग्य किया, महाराज, ये भारतीय कुत्ते हैं? अश्वपति ने तुरंत कहा, हां, ये छिपकर आक्रमण नहीं करते, बल्कि शेरों से भी सामने से लड़ते हैं। यह सुनकर सिकंदर ने शेर और कुत्तों की लड़ाई आयोजित करने के लिए कहा। प्रबंध होते ही शेर और दो कुत्तों की लड़ाई छिड़ गई। शेर ने कुत्तों को लहूलुहान कर दिया, पर कुत्तों ने भी उसके छक्के छुड़ा दिए। शेर जान छुड़ाकर भागा। तभी कुत्तों ने उसके शरीर में ऐसे दांत चुभाए कि वह घायल होकर गिर पड़ा। अश्वपति ने फिर चुनौती-सी दी कि कोई है ऐसा वीर, जो कुत्ते को शेर से अलग कर दे? बारी-बारी से कई योद्धा उठे और कुत्तों की टांगें पकड़ कर खींचने लगे, पर वे उनके दांत छुड़ा न सके। सिकंदर के सभी योद्धा हार गए, तो अश्वपति ने अपने अंगरक्षक को संकेत किया। वह उठकर शेर के पास पहुंचा और कुत्ते को पकड़ कर एक ही झटका लगाया कि शेर की हड्डी और मांस सहित कुत्ता भी खिंच गया। इस स्थिति से लज्जित हुए सिकंदर ने अपना सिर झुका लिया।
वर्षों की मेहनत के बाद एक किसान ने एक सुंदर बगीचा लगाया। बगीचे के बीचोंबीच एक बड़ा-सा पेड़ था, जिसकी छांव में बैठकर सुकून का अनुभव होता था। एक दिन किसान का पड़ोसी आया। बगीचा देखते ही उसने कहा, वाह, बगीचा तो बहुत सुंदर है, पर तुमने बीच में यह मनहूस पेड़ क्यों लगा रखा है? पढ़ें18 नंबर की इन 9 खूब‌ियों को जानेंगे तो हर काम 18 तारीख को करेंगे किसान ने पड़ोसी से स्पष्ट बताने के लिए कहा, तो वह बोला, अरे, इस प्रजाति के पेड़ तो मनहूस माने जाते हैं। इस पेड़ को जल्दी ही यहां से हटाओ। यह सुनकर किसान सोच में पड़ गया। उसे डर सताने लगा कि कहीं इस पेड़ की वजह से कुछ अशुभ न हो। पढ़ें,अगस्त महीने का राश‌िफलः क‌िसकी चमकेगी क‌िस्मत, क‌िसकी रहेगी फीकी अगले ही दिन उसने वह पेड़ कटवा डाला। पेड़ बड़ा था। उसकी कटी लकड़ियां पूरे बगीचे में जहां-तहां इकट्ठा हो गईं। अगले दिन फिर वही पड़ोसी आया, और बोला, इतने सुंदर बगीचे में ये लकड़ियां क्यों जमा हैं। फिर कुछ सोचता हुआ बोला, अच्छा, इन्हें मेरे अहाते में रखवा दो। किसान ने पड़ोसी की बातों में आकर पेड़ तो कटवा दिया, पर अब उसे लगने लगा कि उसने बेशकीमती पेड़ गंवा दिया है। दुखी मन से वह महान गुरु लाओ-त्जु के पास पहुंचा और उन्हें पूरी बात बताई। लाओ-त्जु मुस्कराते हुए बोले, तुम्हारे पड़ोसी ने सच ही तो कहा था। वह पेड़ वाकई में मनहूस था, तभी तो वह तुम्हारे जैसे मूर्ख के बगीचे में लगा था। यह सुनकर किसान का मन और भारी हो गया। उसे दुखी देखकर लाओ-त्जु बोले, उदास मत होओ। अच्छी बात यह है कि तुम अब पहले जैसे नहीं रहे। तुमने पेड़ तो गंवा दिया, पर उसके बदले में कीमती सबक सीख लिया है। जब तक तुम्हारी अपनी समझ किसी बात को न स्वीकार करे, तब तक दूसरे की सलाह पर कोई कदम मत उठाना।
जन्माष्टमी कृष्ण के जन्म का उत्सव है। अष्टमी का आधा चांद महत्वपूर्ण है, वह सत्य के प्रकट और अप्रकट पहलुओं के बीच एक पूर्ण संतुलन का द्योतक है। दिखने वाले भौतिक जगत और न दिखने वाले आध्यात्मिक जगत के बीच में। कृष्ण का ज्ञान हमारे समय के लिए सबसे अधिक प्रासंगिक है क्योंकि न ही वह भौतिक सुखों को बटोरने में आपको खोने देता है और न आपको सब कुछ त्यागने देता है। कृष्ण का अर्थ है सबसे आकर्षक कृष्ण हर जीव की आत्मा है। पढ़ें,जन्माष्टमी विशेष: दर्शन कीज‌िए भगवान श्री कृष्‍ण की अद्भुत लीलाओं के कृष्ण मक्खन चोरी करते थे। इस रूपक का क्या अभिप्राय है? मक्खन एक प्रक्रिया का अंतिम उत्पाद है। पहले दूध को दही बनाया जाता है और फिर उसे मथ कर मक्खन बनाया जाता है। और दूध या दही की तरह जीवन का भी मंथन बहुत सारी घटनाओं, परिस्थितियों और उतार-चढ़ाव के द्वारा होता है। अंत में मक्खन बाहर निकलता है। वह आपका संतत्व है। इस सबका सार है संतुलन बनाए रखना, आनंदित, खुश और केंद्रित रहना। जब सब कुछ जीवन में ठीक है तब एक बड़ी मुस्कान रखना आसान है। यदि आप प्रतिकूल परिस्थितियों में भी मुस्कुरा सकते हैं तब आपने जीवन में सच में कुछ पाया है। कृष्ण की त्रिभंगी मुद्रा कुछ ऐसी ही है –उनका एक पांव पृथ्वी पर मज़बूती से जमा हुआ है, लेकिन संतुलित है, ऐसे ही नृत्य हो सकता है। यह संतुलित जीवन जीने के सही तरीके को दर्शाता है। भगवद् गीता में भगवान कृष्ण कहते हैं, ‘ऐसा क्यों है कि इतने सारे लोग मेरे बारे में जानने में सक्षम नहीं हैं? दरअसल वे अपने राग और द्वेष के बीच फंसे हुए हैं।’ कृष्ण कहते पुण्य फलित होने से लोग दु:ख से मुक्त हो जाते हैं। जिनके पाप कर्म शुद्ध नहीं हुए हैं वे अज्ञान और भ्रम में फंसे रहते हैं।’कृष्ण सभी संभावनाओं के प्रतीक हैं, जन्माष्टमी का दिन है कृष्ण के उस विराट स्वरुप को अपनी चेतना में सजीव करने के लिए। अपने दैनिक जीवन में अपने सच्चे स्वरूप को प्रकट करना ही कृष्ण के जन्म होने का असली रहस्य है।
भूत कभी भी और कहीं भी हो सकते हैं। चाहे वह विराना हो या भीड़ भार वाला मेट्रो स्टेशन। यहां हम जिस मेट्रो स्टेशन की बात कर रहे हैं वह किसी दूसरे देश का नहीं बल्कि भारत का ही एक मेट्रो स्टेशन है। इस स्टेशन पर भूतों का ऐसा साया है कि कई लोग ट्रैक पर कूद कर जान दे चुके हैं।
ईश्वर की पूजा आराधना और जब ध्यान करना हो तो राम, शिव, राधेकृष्ण, भगवते वासदेवाय या नम: शिवाय जैसे नाम अथवा सहज मंत्र ही काफी हैं। किसी और मंत्र, बीज मंत्र या वैदिक मंत्र की महिमा सुन पढ़ कर मनमाने ढंग से जप करने लगना ठीक नहीं है। उनका या तो कोई असर नहीं होता अथवा कई बार उलटा असर भी हो जाता है। मंत्र-तंत्र अनुसंधान केंद्र के निदेशक पं-गोविद शास्त्री का मानना है कि किसी मंत्र का जप, साधन या अनुष्ठान अपने आप करना ही नहीं चाहिए। वैदिक और तांत्रिक मंत्रों का तो कतई नहीं। शास्त्रीजी ने पैंतीस वर्ष से अधिक समय तक इस काम को करने आद और इससे प्राप्त अनुभवों के आधार पर अपने मत को सिद्ध किया है।
यह कहानी रोहतक के गांव गोल परवॉंपुर की है। इस गांव में एक ऐसी लड़की ने जन्म लिया जिसे न सिर्फ अपने पिछले जन्म की बातें याद है बल्कि यह उससे भी पिछले जन्म की बातें बताती है। लोगों को इस बात की जानकारी उस समय हुई जब इसकी मां एक दिन पड़ोस में कथा सुनने गई थी। मां जब कथा सुनकर लौटी तब चंचल ने पूछा कि, मां कौन सी कथा सुनकर आई हो। मां ने कहा कि मैं पूरी कथा ठीक से सुन नहीं पाई और मुझे पूरा याद भी नहीं है। मां की बातों को सुनकर चंचल बोली तुम्हें आज की कथा याद नहीं है और मुझे तो अपने पिछले जन्म की बातें भी याद है। मां ने पहले तो चंचल की बातों को बाल सुलभ बातें समझकर ध्यान नहीं दिया। लेकिन जब चंचल ने अपने पूर्वजन्म की बातों का बताना शुरु किया तो सभी हैरान रह गए। चंचल ने बताया कि वह पिछले जन्म में क्या थी और उसकी मौत कैसे हुई थी। इतना ही नहीं चंचल ने अपने पूर्व जन्म के पूर्व जन्म की भी रहस्यमयी बातें बताई जो पता करने पर सही साबित हुई।
आत्माओं के बारे में आपने सुना होगा कि कुछ अच्छी आत्मा होती है तो कुछ बुरी भी आत्मा होती है। बुरी आत्मा वह होती हैं जिनकी मृत्यु किसी कारण से असमय हो जाती है और वह मुक्ति नहीं मिलने के कारण असंतुष्ट रहती है। ऐसी आत्माएं दूसरों को परेशान करती हैं साथ ही अपने परिजनों को सबसे अधिक परेशान करती हैं क्योंकि इनकी मुक्ति परिजनों के श्राद्घ से ही संभव है। इसलिए परिवार में किसी व्यक्ति की अकाल मृत्यु हो जाए या किसी की आत्मा भटक रही हो तो उनका श्राद्घ उत्तराखंड की उस भूमि में करें जहां भगवान विष्णु का निवास है और जहां से भगवान शिव ब्रह्महत्या के पाप से मुक्त हुए।
एक बार एक झेन गुरु ने अपने शिष्यों को प्रश्न के लिए आमंत्रित किया। एक शिष्य ने पूछा, ‘जो लोग अपनी शिक्षा के लिए परिश्रम करते हैं, वे भविष्य में मिलने वाले कौन-कौन से पुरस्कारों की आशा कर सकते हैं?’ गुरु ने उत्तर दिया, ‘वही प्रश्न पूछो जो स्वयं के केंद्र के निकट हो।’ दूसरा शिष्य जानना चाहता था, ‘मैं अपनी पहले की मूढ़ताओं को कैसे रोकूं, जो मुझे दोषी सिद्ध करती हैं?’ गुरु ने फिर वही बात दोहरा दी, ‘वही प्रश्न पूछो जो स्वयं के केंद्र के निकट हो।’ तीसरे शिष्य ने पूछा, ‘गुरु जी, हम नहीं समझते कि स्व-केंद्र के निकट का प्रश्न पूछने का क्या मतलब होता है?’ ‘दूर देखने के पहले अपने निकट देखो। वर्तमान क्षण के प्रति सचेत रहो, क्योंकि वह अपने में भविष्य और अतीत के उत्तर लिए रहता है। अभी तुम्हारे मन में कौन सा विचार आया? अभी तुम मेरे सामने विश्रांत अवस्था में बैठे हो या तुम्हारा शरीर तनावपूर्ण ही है? अभी तुम्हारा पूरा ध्यान मेरी ओर है या थोड़ा बहुत ही है? इस तरह के प्रश्न पूछकर स्व-केंद्र के निकट आओ। निकट के प्रश्न ही दूर के उत्तरों तक ले जाते हैं।’ यही है जीवन के प्रति योग का दृष्टिकोण। योग कोई तत्वमीमांसा नहीं है। वह दूर के, सुदूर के प्रश्नों की फिक्र नहीं करता-पिछला जन्म, आने वाला जन्म, स्वर्ग-नर्क, परमात्मा और इस तरह की बातों की योग फिक्र नहीं करता। योग का संबंध स्व-केंद्र के निकट के प्रश्नों से है। जितने निकट का प्रश्न होता है, उतनी ही अधिक संभावना उसे सुलझाने की होती है।
अगर आप राम कहें या ओम का जाप करें तो उसका अर्थ जानें या न जानें कोई फर्क नहीं पड़ता। राम का अर्थ नहीं भी पता हो, और किसी को हिंदी या संस्कृत नहीं आता हो तो भी कोई फर्क नहीं पड़ता। यह साबित करने के लिए किसी लंबे चौड़े प्रमाण की जरूरत नहीं है। किसी भी भाषा को जानकार हों, मंत्र का असर समान ही होता है। ईशावास्य शोध संस्थान औरंगाबाद के निदेशक स्वामी शाश्वती आनंद का कहना है कि पारायण का भी वही असर होता है। इसके लिए जरूरी है कि इस प्रयोजन के लिए उपयुक्त ग्रंथों का स्वर छंद के साथ मंगलाचरण और पुष्पिका सहित पाठ किया जाए। मंगलाचरण किसी भी अध्याय या प्रकरण के शुरु में की जाने वाली वंदना है तो पुष्पिका अध्याय पूरा होने पर उस प्रकरण का क्रम, संक्षेप और उद्देश्य की घोषणा है। मंगल श्लोक और पुष्पिका उस ग्रंथ को पुस्तक की श्रेणी से निकाल कर मंत्र के स्तर तक उठा देते हैं।
महाभारत का युद्ध समाप्त हुआ। कौरव पक्ष के सभी योद्धा युद्ध में मारे जा चुके थे। पांडवों की जीत हुई थी। उन्होंने कुछ समय राज किया, फिर उन्हें कौरवों की याद आने लगी। माना कि वे दूसरे पक्ष के लोग थे, पर थे तो अपने ही भाई-बंधु। विषाद से ग्रस्त होकर पांडवों ने कुछ समय तक राज करने के बाद सशरीर स्वर्ग की यात्रा शुरू की। दुन‌िया के 12 सबसे भूतहा जगह, मजबूत कलेजा वाले ही देखें मगर युधिष्ठिर ही जीवित स्वर्ग पहुंच सके। वहां पहुंचकर उन्होंने नरक और फिर स्वर्ग, दोनों स्थानों को देखा। स्वर्ग में प्रवेश करते ही सबसे पहले उन्हें दुर्योधन दिखाई दिया। अपने भाइयों से भी उनका सामना हुआ। स्वर्ग आने के रास्ते में अन्य भाइयों के गिरते समय प्रश्न करने वाले भीम के मन में यहां भी जिज्ञासा उठी कि दुर्योधन को स्वर्ग कैसे मिला? पढ़ें,गस्त महीने का राश‌िफलः क‌िसकी चमकेगी क‌िस्मत, क‌िसकी रहेगी फीकी उसने धर्मराज से पूछा, भैया, दुष्ट दुर्योधन तो आजीवन अनीति का ही पक्ष लेता रहा। जीवन में उसने कभी कोई ऐसा काम नहीं किया, जिसके पुण्य से उसे स्वर्ग मिल सके। मगर यहां स्वर्ग में तो वह मौज कर रहा है। आखिर ऐसा क्यों? क्या ईश्वरीय विधान में कहीं कोई चूक हुई है? युधिष्ठिर ने कहा, नहीं भीम, ईश्वरीय विधान के अनुसार पुण्य का परिणाम अच्छा और अनीति का परिणाम दंड रूप में मिलता ही है, चाहे वह किंचित ही क्यों न हो। सभी बुराइयों के होते हुए भी दुर्योधन में एक सद्गुण था, जिसके प्रसाद स्वरूप उसे स्वर्ग में स्थान मिला है। भीम के चेहरे पर जिज्ञासा देखकर धर्मराज ने आगे कहा, वह अपने संस्कारों के कारण जीवन को सही दिशा भले ही न दे सका हो, परंतु अपने लक्ष्य को प्राप्त करने लिए तन्मयतापूर्वक जुटा रहा। ध्येय के प्रति एकनिष्ठ रहना बहुत बड़ा सद्गुण है। इस सद्गुण के पुण्य के कारण कुछ समय के लिए उसे स्वर्ग में स्थान मिलना उचित है।
उस समय भारत में राजा शर्याति का शासन था। वह अत्यंत न्यायप्रिय और प्रजासेवक थे। एक दिन राजा अपने परिवार के साथ वन विहार के लिए निकले। दंपति तो सरोवर के निकट बैठ गए, पर राजकुमारी सुकन्या ने मिट्टी के टीले में दो चमकदार मणियां देखीं। कौतूहलवश टीले के निकट जाकर उसने लकड़ी की सहायता से मणियों को निकालने की कोशिश की। मणि तो निकली नहीं, वहां से खून बहने लगा। पढ़ें, अच्‍छा तो सावन में भगवान श‌िव की पूजा के ये हैं 5 कारण यह देखकर सुकन्या घबरा गई। पिता से उसने पूरी बात कही। शर्याति उस स्थान पर पहुंचे और देखकर बोले, अनर्थ हो गया। यह च्यवन ऋषि हैं, जिनकी आंखें तुमने फोड़ दीं। शर्याति ने बताया कि महर्षि च्यवन यहां तपस्या कर रहे थे। आंधी-तूफान और वर्षा के कारण उनका शरीर मिट्टी का टीला बन गया। ऋषि उसी में दबे बैठे रहे और तुम्हें नहीं दिखे। इतने में च्यवन ऋषि की कराह सुनाई दी। सुकन्या ने तय किया कि वह प्रायश्चित करेगी। पढ़ें, साप्ताह‌िक राश‌िफलः सावन के पहले सप्ताह में भगवान श‌िव इन रा‌श‌ियों पर मेहरबान हैं शर्याति ने कहा, कितना ही कुछ करो, आंखें तो वापस नहीं आएंगी। इस पर सुकन्या बोली, मैं इनकी आंखें बनूंगी। मैं मात्र भूल व क्षमा का बहाना बनाकर अपराध मुक्त नहीं होना चाहती। मैं ऋषि से विवाह करूंगी। शर्याति ने च्यवन ऋषि की उम्र का हवाला दिया, पर राजकुमारी नहीं मानी। अंततः राजा शर्याति ने अपनी पुत्री का विवाह च्यवन ऋषि से कर दिया। सुकन्या की इस अद्भुत त्याग भावना को देखकर देवगण अत्यंत प्रसन्न हुए। उन्होंने एक औषधि बताई, जिसका सेवन कर च्यवन युवा हो गए। उस औषधि का नाम ही बाद में च्यवनप्राश हुआ, जिसे आज लोग स्वास्थ्य लाभ के लिए ग्रहण करते हैं। प्रायश्चित के कारण सुकन्या का नाम च्यवन ऋषि ने ‘मंगला’ रख दिया और कहा कि तुम्हारे त्याग भाव से आने वाली कई पीढ़ियां लाभ उठाती रहेंगी।
द्रोणाचार्य और द्रुपद एक ही गुरुकुल में साथ-साथ पढ़ते थे। द्रुपद बड़े होकर राजा हो गए और अपने बचपन के संगी-साथियों को भूल-से गए। मगर द्रोणाचार्य को उनकी मित्रता याद थी। एक बार उन्हें राजपुरुष के सहयोग की आवश्यकता पड़ी। वह द्रुपद से मिलने गए। राजसभा में पहुंचकर द्रोणाचार्य ने द्रुपद को सखा कहकर संबोधित किया। पर द्रुपद ने ध्यान नहीं दिया। द्रोणाचार्य को लगा कि द्रुपद को शायद स्मरण नहीं आ रहा। उन्होंने अपना परिचय और गुरुकुल का संदर्भ याद कराया और फिर ′मित्र′ कहा। इस बार द्रुपद ने अपने सहपाठी को पहचाना जरूर, पर तिरस्कार के साथ। उन्होंने कहा, जो राजा नहीं, वह राजा का सखा नहीं हो सकता। बचपन की बातों का बड़े होने पर कोई मतलब नहीं होता। उनका स्मरण कराके आप मेरे सखा बनने की चेष्टा कर रहे हैं। द्रोणाचार्य को इस तिरस्कार से बड़ा दुख हुआ। उन्होंने इसका बदला लेने का निश्चय किया। वह हस्तिनापुर जाकर पांडवों और कौरव बालकों को अस्त्र विद्या सिखाने लगे। जब शिक्षा पूरी हो गई और शिष्यों ने गुरु से दक्षिणा मांगने की प्रार्थना की, तो उन्होंने कहा, दक्षिणा में मुझे धन-धान्य और रत्न-माणिक्य नहीं चाहिए। अगर दक्षिणा देना चाहते हो, तो राजा द्रुपद को जीतकर, उन्हें बांधकर मेरे सामने उपस्थित करो। भीम और अर्जुन ने यही किया। उन्होंने द्रुपद को बांधकर द्रोणाचार्य के सामने उपस्थित कर दिया। लेकिन बात यहीं नहीं थमी, क्योकि द्वेष का कुचक्र टूटता नहीं। द्रुपद के मन में द्रोणाचार्य के लिए प्रतिशोध की भावना बनी रही। उन्होंने बाज ऋषि को प्रसन्न करके वरदान के रूप में ऐसा पुत्र मांग लिया, जो द्रोणाचार्य को मार सके। उन्होंने उस पुत्र का नाम धृष्टद्युम्नः रखा। बड़े होने पर महाभारत में उसी ने द्रोणाचार्य का वध किया।
कृष्ण शब्द का अर्थ होता है, केंद्र। कृष्ण शब्द का अर्थ होता है, जो आकृष्ट करे, जो आकर्षित करे; सेंटर ऑफ ग्रेविटेशन, कशिश का केंद्र। कृष्ण शब्द का अर्थ होता है, जिस पर संसारी चीजें खिचती हों, जो केंद्रीय चुंबक का काम करे। प्रत्येक व्यक्ति का जन्म एक अर्थ में कृष्ण का जन्म है, क्योंकि हमारे भीतर जो आत्मा है, वह कशिश का केंद्र है। वह सेंटर ऑफ ग्रेविटेशन है जिस पर सब चीजें खिंचती हैं और आकृष्ट होती हैं। शरीर ख‌िंच कर उसके आस-पास निर्मित होता है, परिवार खिच कर उसके आस-पास निर्मित होता है, समाज खिंच कर उसके आस-पास निर्मित होता है, जगत खिंच कर उसके आस-पास निर्मित होता है। वह जो हमारे भीतर कृष्ण का केंद्र है, आकर्षण का जो गहरा बिंदु है, उसके आस-पास सब घटित होता है। तो जब भी कोई व्यक्ति जन्मता है, तो एक अर्थ में कृष्ण ही जन्मता है। वह जो बिंदु है आत्मा का, आकर्षण का, वह जन्मता है। और उसके बाद सब चीजें उसके आस-पास निर्मित होनी शुरू होती हैं। उस कृष्ण-बिंदु के आस-पास क्रिस्टोलाइजेशन शुरु होता है और व्यक्तित्व निर्मित होते हैं। इसलिए कृष्ण का जन्म एक व्यक्ति विशेष का जन्ममात्र नहीं है, बल्कि व्यक्तिमात्र का जन्म है।
वत्सराज का मन राजा मुंज के आदेश का पालन करते हुए द्वंद्व में झूल रहा था। उनका आदेश था कि जंगल में किसी अज्ञात स्थान पर ले जाकर भोज का वध कर दिया जाए। सूर्यास्त होने लगा और धीरे-धीरे अंधेरा गहराने लगा था। वत्सराज ने एक जगह अपना रथ रोका और भोज को राज्यादेश सुनाया। मुंज का संदेश सुनकर भोज ने कहा, आपको राजा की आज्ञा का पालन करना चाहिए। श्रीराम ने वनवास का क्लेश सहा; श्रीकृष्ण का पूरा यादवकुल नष्ट हो गया। नल को अपना राज्य खोना पड़ा। सब काल के अधीन है। वत्सराज भोज की निर्भीकता से वाकिफ होकर सिहर उठे। कुछ पल सोचने के बाद उन्होंने कहा, नहीं कुमार, मैं आपका वध नहीं कर सकूंगा। आप कोई संदेश लिख दीजिए। मैं उसे महाराज मुंज को सौंप दूंगा। कुमार भोज ने एक वटपत्र तोड़ा और उस पर एक श्लोक लिखा। श्लोक के भाव वही थे, जो भोज ने पहले कहे थे। इसके बाद वत्सराज कुमार भोज को किसी अज्ञात स्थान पर छोड़कर धारानगरी वापस लौट आए। राजमहल में मुंज ने वत्सराज से पूछा, मरते समय भोज ने क्या कुछ कहा भी था? वत्सराज ने वह पत्र मुंज के हाथों में दे दिया। पत्र पढ़कर मुंज के मन में पता नहीं क्या उथल-पुथल मची कि वह बिलखने लगे। कुमार भोज के वध की खबर से हाहाकार मच उठा। स्थिति पर निगरानी रखने के लिए मंत्री बुद्धिसागर ने सभा-भवन में ही डेरा जमा लिया। मंत्री के विचारों से अवगत होकर वत्सराज ने मंत्री को चुपके से सच बता दिया। इसके बाद बुद्धिसागर और वत्सराज ने एक कापालिक की सहायता से नाटकीय ढंग से भोज को प्रकट किया; मानो उन्हें पुनर्जीवित किया हो। भोज के वापस आने पर राजा मुंज फूले नहीं समा रहे थे।
भगवान शिव को कालों का काल महाकाल कहा जाता है। मृत्यु अगर निकट आ जाए और आप महाकाल के महामृत्युंजय मंत्र का जप करने लगे तो यमराज की भी हिम्मत नहीं होती है कि वह भगवान शिव के भक्त को अपने साथ ले जाए। इस मंत्र की शक्ति से जुड़ी कई कथाएं शास्त्रों और पुराणों में मिलती है जिनमें बताया गया है कि इस मंत्र के जप से गंभीर रुप से बीमार व्यक्ति स्वस्थ हो गए और मृत्यु के मुंह में पहुंच चुके व्यक्ति भी दीर्घायु का आशीर्वाद पा गए। यही कारण है कि ज्योतिषी और पंडित बीमार व्यक्तियों को और ग्रह दोषों से पीड़ित व्यक्तियों को महामृत्युंजय मंत्र जप करवाने की सलाह देते हैं। अब अगर आपके मन में यह सवाल आ रहा है कि यह मंत्र किस तरह काम करता है तो इसका वैज्ञानिक पहलू भी सामने आया है, इसे भी जान लीजिए।
अभी भले ही उस पत्थर का पता न चलता हो जिससे पांच मिनट के भीतर ही ठोकर लगने वाली है, पर चाहें तो सिर्फ छह सप्ताह बाद साल भर बाद का भविष्य इस तरह दिखाई देने लग सकता है, जैसे किसी ने पर्दे पर चलने वाली फिल्म को तेजी से घुमा दिया हो। इतनी तेजी से कि तीन घंटे तक चलने वाली फिल्म पंद्रह मिनट में ही पूरी दिखाई दे जाए। काश भविष्य में होने वाली घटनाओं का आभास समय से पहले ही हो जाए तो नब्बे प्रतिशत समस्याएं आसान हो जाएं। आर्ष विद्या प्रचार संस्थान के स्वामी धर्मानंद सरस्वती का कहना है कि भविष्य का आभास नहीं होना ईश्वर का अनुग्रह है। अगर यह हर किसी को होने लगे तो बहुत संभव है कि तमाम लोग दुनिया के रंगमंच पर अपनी भूमिका ही न करना चाहें। भविष्य में झांकने की संभावना के बारे में बताते हुए उत्तरकाशी के पास आर्षविद्या का अध्ययन कर लौटे स्वामी धर्मानंद का कहना है कि यह शक्ति हाथ में फूल पकड़ने और उससे सुवासित हो उठने की तरह आसान है।
महाभारत में पांडवों की पटरानी के रुप में यूं तो हर जगह द्रौपदी का ज‌िक्र क‌िया गया है। लेक‌िन ऐसा नहीं है क‌ि पांडवों की एक ही पत्नी थी। द्रौपदी के अलावा भी पांचों पांडवों की अलग-अलग पत्न‌ियां थी। लेक‌िन द्रौपदी की एक शर्त थी क‌ि पांचों पांडवों की दूसरी पत्न‌ियां द्रौपदी के साथ नहीं रहेंगी, पण्डवों की दूसरी पत्न‌ियों को अलग-अलग स्‍थानों पर रहना होगा। इसल‌िए द्रौपदी के अलावा अन्य रान‌ियों का ज‌िक्र कम ही म‌िलता है। वैसे द्रौपदी के अलावा अर्जुन की एक अन्य पत्नी का भी ज‌िक्र कई स्थानों पर म‌िलता है। अर्जुन की दूसरी पत्नी सुभद्रा थी। सुभद्रा श्रीकृष्‍ण की बहन और अभ‌िमन्यु की माता थी। अर्जुन पांडवों में सबसे योग्य और अपने जमाने के सर्वश्रेष्ठ धनुर्धर के साथ ही द‌िखने में भी आकर्षक थे इसल‌िए कई कन्याओं को अर्जुन से प्रेम हुआ। कुछ के साथ एक तरफा प्यार तो कुछ के साथ वैवाह‌िक संबंध भी बने।
21 स‌ितंबर को व‌‌िश्व शांत‌ि द‌िवस के रुप में मनाया जाता है क्योंक‌ि मानव के व‌िकास और उन्नत‌ि के ल‌िए शांत‌ि सबसे जरुरी तत्व है। लेक‌‌िन साल में स‌‌िर्फ एक द‌िन को शांत‌ि द‌िवस के रुप में मनाने भर से यह उद्देश्य पूरा नहीं होता है। समाज में द‌िन ब द‌िन असंतोष, व‌िषमता और द्वेष की भावना बढ़ती जा रही है और यह शांत‌ि को भंग करने काम कर रही है। आये द‌िन व‌िद्रोही गुट, आतंकी गुटों का जन्म हो रहा है और व‌िश्व के समाने में शांत‌ि एक चुनौती बनती जा रही है। पं. श्रीराम शर्मा आचार्य का कहना है क‌ि दुन‌िया में शांत‌ि स्‍थापना के ल‌िए अगल से कुछ करने की जरुरत नहीं है हमे बस अपने अंदर झाकने की जरुरत भर है। वास्तव में दुनिया में शान्ति की स्थापना के लिए एकता और समता की आवश्यकता है। एकता की स्थापना के लिए समता आवश्यक है। एक समर्थ, दूसरा असमर्थ रहे, तो समर्थ अहंकारिता प्रदर्शन के लिए अपहरण का प्रयास करेगा। जो असमर्थ है, वह अपने साथ अनीतिपूर्ण भेदभाव बरते जाने से निरंतर असंतुष्ट रहेगा। ईर्ष्या, द्वेष और प्रतिशोध के लिए जो कुछ भी प्रत्यक्ष और परोक्ष रूप से हो सके करने से चूकेगा नहीं।
जापान के एक दस वर्षीय बच्चे ओकायो को जूडो सीखने का बहुत शौक था, पर बचपन में हुई एक दुर्घटना में बायां हाथ कट जाने से उसे दिक्कत होती। ओकायो की जिद देखकर माता-पिता उसे एक मशहूर मार्शल आर्ट्स गुरु के पास ले गए। गुरु ने ओकायो को देखा, तो उन्हें अचरज हुआ। उन्होंने पूछा, इस हालत में तुम मुकाबला कैसे करोगे? ओकायो ने कहा, यह बताना आपका काम है। मैं तो बस इतना जानता हूं कि मुझे सभी को हराकर एक दिन खुद 'सेंसेई' (मास्टर) बनना है। दुन‌िया के 12 सबसे भूतहा जगह, मजबूत कलेजा वाले ही देखें गुरु उसकी प्रबल इच्छाशक्ति से प्रभावित हुए और उसे इजाजत दे दी। कुछ दिनों बाद उसे लगा कि गुरु दूसरे लड़कों को अलग-अलग दांव-पेच सीखा रहे हैं, लेकिन वह अभी शुरू की किक का ही अभ्यास कर रहा है। उसने गुरु को टोका, लेकिन उसे उसी किक में महारत हासिल करने के लिए कहा गया। पढ़ें,सोने के साथ नहीं सितारे, जनवरी तक गिरकर हो जाएगा ये दाम सभी छात्र कोई आठ साल तक जूडो सीखते रहे। एक दिन गुरु ने सबको बुलाया और कहा, अब एक प्रतिस्पर्धा आयोजित की जाएगी, और जीतने वाले को सेंसेई की उपाधि दी जाएगी। नियत समय पर प्रतिस्पर्धा शुरू हुई। ओकायो ने पहले दो मैच बड़ी आसानी से जीत लिए। तीसरा मैच कुछ कठिन जरूर था, लेकिन कुछ संघर्ष के बाद ओकायो ने आखिरकार अचूक किक से विरोधी को धूल चटा दी। ओकायो विजेता घोषित हुआ। सेंसेई घोषित होने के बाद उसने गुरु से अपनी जीत का रहस्य पूछा। गुरु ने कहा, जिस किक का तुमने इस्तेमाल किया, उससे बचने का और कोई उपाय नहीं है। एक ही बचाव है कि विरोधी का बांया हाथ पकड़कर गिरा दो। और तुम्हारा तो बांया हाथ है ही नहीं। इसलिए तुम्हारे प्रतिद्वंद्वी से कुछ करते नहीं बना। ओकायो समझ गया कि सबसे बड़ी कमजोरी ही उसकी सबसे बड़ी ताकत बन गई।
चलते-फिरते उठते-बैठते भी मंत्र जप का लाभ होता है, पर विधिवत किया जाए तब यह निश्चित ही लाभदायक होता है। उसके कामयाब होने का लक्षण यह है कि मंत्र जिस देवता की आराधना में है, उसकी विशेषताएं साधक में दिखाई देने लगती हैं। 1930 में रहस्यदर्शी योगियों की खोज में ब्रिटेन से भारत आए दार्शनिक पाल ब्रंटन ने करीब बारह साल तक भारत के विभिन्न इलाकों की यात्रा की और तरह तरह के साधु-संतों से मिले। उन्होंने अपनी पुस्तक इन द सर्च आर सीक्रेट इंडिया में उन साधु संतों के बारे में और उनकी साधना विधियों के बारे में लिखा है। पाल ब्रंटन ने लिखा है कि सिद्धों और चमत्कारी साधुओं की शक्ति सामर्थ्य का रहस्य बहुत कुछ उनके स्थिरता पूर्वक बैठने में था। ऐसे संत देखने में आए हैं, जो आठ दस घंटे तक एक ही आसन में बैठते थे।
हरिहर एक सीधा-सादा किसान था। वह दिन भर खेतों में मेहनत से काम करता और शाम को प्रभु का गुणगान करता। उसके मन की एक ही साध थी। वह उडुपि के भगवान कृष्ण के दर्शन करना चाहता था। उडुपि दक्षिण कन्नड़ जिले का एक प्रमुख तीर्थ स्थल है। आए दिन बड़ी संख्या में लोग वहां दर्शन के लिए जाते। हरिहर का मन होता कि वह भी जाए। किंतु धन की कमी के कारण मन मारकर रह जाता। वर्षों के प्रयास से हरिहर ने कुछ पैसे जमा कर लिए और यात्रा के लिए निकल गया। पढ़ें, राश‌ि के अनुसार करें यह उपाय 13 महीने गुरु करेंगे सुख और धन की वर्षा उन दिनों तीर्थयात्री पैदल ही जाया करते थे। रास्ते में हरिहर की भेंट एक बूढ़े व्यक्ति से हुई। उसके कपड़े फटे-पुराने थे और पांव में जूते तक न थे। अन्य तीर्थयात्री उससे कतराकर निकल रहे थे। हरिहर ने उससे उडुपि जाने के बारे में पूछा। बूढ़े ने रुंधे स्वर में कहा, मैं भला तीर्थ कैसे कर सकता हूं? एक बच्चा तो बीमार है और दूसरे बेटे ने तीन दिन से कुछ नहीं खाया।’ हरिहर का मन पसीज गया। उसने निश्चय किया कि वह उडुपि जाने से पहले बूढ़े के घर जाएगा। बूढ़े के घर पहुंचते ही हरिहर ने सबको भोजन कराया। बीमार बच्चे को दवा दी। बूढ़े के खेत बीजों के अभाव में खाली पड़े थे। लौटते-लौटते हरिहर ने उसे बीजों के लिए धन भी दे दिया। जब वह उडुपि जाने लगा, तो उसने पाया कि सारा धन तो खत्म हो गया था। वह चुपचाप अपने घर लौट आया। हरिहर की पत्नी भी उसके इस काम से प्रसन्न थी। रात को उसने देखा कि भगवान कृष्ण उसे आशीर्वाद दे रहे हैं। वह कह रहे हैं,‘हरिहर, तुम मेरे सच्चे भक्त हो। जो व्यक्ति मेरे ही बनाए मनुष्य से प्रेम नहीं करता, उसे तीर्थयात्रा पर जाने से भला क्या मिलेगा? उस बूढ़े व्यक्ति के वेष में मैं ही तो था।
महाराष्ट्र के रत्नागिरी जिले के काटलुक गांव में एक प्राइमरी स्कूल था। पहला दिन था, इसलिए कक्षा में ज्यादातर विद्यार्थी नए थे। अध्यापक जाधवराव ने प्रवेश करते ही बच्चों से पूछा, यदि तुम्हें रास्ते में हीरा मिल जाए, तो तुम उसका क्या करोगे? सभी विद्यार्थियों को अपने मन से जवाब देना था। अध्यापक ने कह दिया था कि जरूरी नहीं कि जवाब सही हो, सिर्फ यह जरूरी है कि सभी को अपनी पसंद का जवाब देना है। एक छात्र ने कहा, मैं हीरा बेचकर बढ़िया घर खरीदूंगा। दूसरे ने कहा, मैं उसे बेचकर धनवान बन जाऊंगा। किसी ने कहा कि वह हीरा बेचकर देश-विदेश की यात्राएं करेगा। किसी ने कारखाना लगाकर मालामाल हो जाने और सदावर्त चलाने की बात कही। यानी सभी छात्र अपने-अपने ढंग से सवाल के जवाब दे रहे थे। छात्रों की बातें सुनने के लिए जाधवराव किसी यंत्र चालित मूर्ति की तरह गर्दन उचकाते और अगले छात्र पर नजरें टिका देते। उनकी प्रतिक्रिया से लगता कि उन्हें रटे-रटाए उत्तर मिल रहे हैं। मगर अचानक एक छात्र के उत्तर पर जाधवराव ठहर गए। उस बालक का उत्तर था, मैं उस हीरे के मालिक का पता लगाऊंगा और उसे हीरा लौटा दूंगा। अध्यापक चकित थे। फिर उन्होंने पूछा कि बहुत कोशिश करने पर भी अगर उसका मालिक न मिला, तो क्या करोगे? उस छात्र ने कहा, तब मैं हीरे को बेचूंगा और उससे मिले पैसे अनाथ-लावारिस बच्चों की सेवा में लगा दूंगा। वह लावारिस हीरा लावारिसों की मदद के लिए ही काम आना चाहिए। शिक्षक उत्तर सुनकर गद्गद हो गए। खुशी से वह बोले, शाबास, तुम बड़े होकर सचमुच देशभक्त बनोगे। उनका कहा हुआ सही निकला। बड़ा होने पर वह बालक गोपाल कृष्ण गोखले के नाम से जाने गए।
श्रीकृष्ण और अर्जुन कहीं जा रहे थे। मार्ग में जीवा नाम का एक भिक्षुक दिखाई दिया। अर्जुन ने उसे स्वर्ण मुद्राओं से भरी एक थैली दी। वह घर की तरफ लौट चला। किंतु राह में एक लुटेरे ने उससे वह पोटली छीन ली। वह फिर भिक्षावृत्ति में लग गया। अर्जुन ने उसे देखा और टोका। जीवा ने सारा विवरण बताया। अर्जुन ने उसे इस बार एक माणिक दिया। घर पहुंचकर जीवा ने माणिक एक घड़े में छिपा दिया, फिर थोड़ी देर के लिए सो गया। इस बीच जीवा की पत्नी नदी पर गई। संयोग से वह वही घड़ा ले गई, जिसमें जीवा ने माणिक छिपाया था। नदी पर जैसे ही उसने घड़े को पानी में डुबोया, वह माणिक भी बह गया। जीवा फिर भिक्षावृत्ति करने लगा। यह देखकर अर्जुन को बड़ी हताशा हुई। लेकिन इस बार कृष्ण ने उसे दो पैसे दिए और अर्जुन से पीछे-पीछे जाने को कहा। अर्जुन ने देखा कि जीवा मछुवारे के जाल में फंसी मछली को छटपटाते देख रहा है। जीवा से रहा न गया और उसने दो पैसे देकर मछली को छुड़ा लिया। फिर मछली को नदी में छोड़ने चला। रास्ते में मछली ने कुछ उगला। जीवा ने देखा कि वह वही माणिक था, जो उसने घड़े में छिपाया था। जीवा चिल्लाने लगा, मिल गया, मिल गया...। तभी वह लुटेरा भी अचानक वहां से गुजरा। जीवा को चिल्लाते देख उसने समझा कि पहचान लिया गया हूं। उसने लूटी हुई सारी मुद्राएं तुरंत वापस कर दीं। अर्जुन ने कृष्ण से पूछा कि आपके दिए दो पैसों ने वह काम कैसे कर दिखाया, जो स्वर्ण मुद्राएं और माणिक से नहीं हुआ? कृष्ण ने कहा, जब कोई दूसरों के दुख के बारे में सोचता है, तो वह ईश्वर का काम कर रहा होता है, और तब ईश्वर उसके साथ होते है। जीवा ने स्वर्णमुद्राओं और माणिक को नहीं, दो पैसों को परोपकार में लगाया। और परमात्मा उसके साथ खड़ा हुआ।
दिन की शुरुआत अच्छी हो तो पूरा दिन अच्छा रहता है। और आप यह कभी नहीं चाहेंगे कि आपका दिन उलझन और परेशानियों में बीते। लेकिन आपने महसूस किया होगा कि कभी-कभी दिन ऐसा बीतता है कि समय पर न तो भोजना मिलता है और न मन का चैन। प्राचीन मान्यता और शास्त्रों के अनुसार इसका असली कारण सुबह के समय की गई गलतियां हैं। शास्त्रों के अनुसार सुबह उठकर कभी भी आईने में अपनी सूरत नहीं देखनी चाहिए। इससे पूरे दिन नकारात्मक उर्जा का प्रभाव अपने उपर बना रहता है। सुबह नींद खुलते ही किसी व्यक्ति का चेहरा भी देखने से बचना चाहिए। इसका कारण यह है कि हर व्यक्ति में एक उर्जा का संचार होता है। सुबह जब नींद खुलती है तो आपका शरीर स्थिल होता है और आप दूसरे की उर्जा के प्रभाव में जल्दी आ जाते हैं। अगर कोई नकारात्मक उर्जा के प्रभाव में है तो आप भी इसके प्रभाव में आ जाते हैं। इसलिए सबसे पहले अपने ईष्ट देवता का ध्यान करें और उनके दर्शन करें। अगर ऐसा संभव नहीं हो तो अपनी हथेली देखकर भगवान का ध्यान करें। इससे आत्मबल बढ़ेगा और सकारात्मक उर्जा का संचार होगा। एक बात और ध्यान रखने की जरुरत है कि सुबह के समय भोजन करने से पहले पशु या किसी गांव का नाम नहीं लेना चाहिए। इससे भी दिन प्रतिकूल हो जाता है। खास तौर पर बंदर तो बिल्कुल भी नहीं बोलें। रामचरित मानस के सुंदरकंड में साफ-साफ लिखा है हनुमान जी कहते हैं मैं जिस कुल से यानी बानर कुल से हूं और जो कोई सुबह-सुबह मेरा नाम लेता है उसे उस दिन समय पर भोजन नहीं मिलता है। 'प्रात लेइ जो नाम हमारा। तेहि दिन ताहि न मिलै अहारा॥' इसका मतलब यह नहीं कि आप हनुमान जी का नाम नहीं लें। हनुमान जी का खूब नाम लें लेकिन बानर शब्द नहीं बोलें।
भारत वर्ष में एक महान् कूटनीतिज्ञ आचार्य चाणक्य हुए हैं। उन्होंने कहा है वह गृहस्थाश्रम धन्य है, स्वर्ग तुल्य है जिस गृहस्थाश्रम में ये विशेषताएं हों।      जिस घर में सदा प्रसन्नता दिखाई देती हो, जिस घर में हंसने की, मुस्कराने की स्थिति दिखाई देती हो, हंसने की आवाजें आती हों। विवाह संस्कार के अवसर पर भी जो मंत्र बोले जाते हैं, उनमें कहा गया है, ‘‘मा ते गृहेषु निशि घोष उत्थादन्यत्रा त्वद्रुदत्यः संविशन्तु’’ अर्थात् बेटी! तेरा घर ऐसा घर हो, जहां रात में, दिन में कभी भी रोने की, तड़पने की आवाजें न आएं। ऐसा घर जहां कलह की आवाज सुनाई न दे। ऐसा घर जहां सब एक दूसरे को नीचे गिराकर खुश नहीं होते हैं। बल्कि, एक दूसरे को आगे बढ़ाकर खुश होते हैं। वह घर तुझे मिले। वहां की तू साम्राज्ञी बने। वहां की रानी बनकर रहे। ये गृहस्थी का उत्तम स्वरूप है। चाणक्य ने अपने शिष्यों से कहा कि और दौलत कमाओ या न कमाओ, लेकिन अपने घर में सुख, शान्ति, प्रसन्नता जरूर कमाओ। जो आदमी अपने घर में सुख-शान्ति नहीं रख सकता, प्रसन्नता से जीवन नहीं जी सकता, जिसके बच्चे मुस्कराते-हंसते न हों, जिसके घर में पति-पत्नी में प्रेम के संवाद न हों। जिन भाइयों में प्रेम और सौहार्द न हो। जिस घर की दीवारों में ईर्ष्या-द्वेष बसा हुआ हो, वह घर स्वर्ग नहीं नरक है। दौलत आ भी जाए, तो उस दौलत का आप क्या करोगे? जहां चैन से बैठकर खा न सको, जहां चैन से सो न सको। जहां प्रसन्नता से आप जीवन न चला सको। वह घर, घर थोड़े ही है। चाणक्य ने कहा सानन्दं सदनं। सदन ऐसा होना चाहिए जो आनंद से परिपूर्ण हो। वेदों में इसके लिए और शब्द आया है।           ‘‘धृतहृदामधुकूला क्षीरेणदध्नाः’’ घर ऐसा हो, जिसमें घी-दूध की नदियां और नहरें हों। शहद की तो घर में नहर बह रही हो ऐसी जगह स्वर्ग है, जहां दूध की, घी की और शहद की, दही की नदियां बहती हैं। आदमी जो कामना करता है, सब पूरी हो जाती हैं, क्योंकि वहां कल्पवृक्ष है। ये सारा वर्णन हम लोग स्वर्ग का पढ़ते हैं। लेकिन देखा जाए तो अगर हम अपने घर को ठीक से व्यवस्थित कर लें और सब कुछ आपको यहां मिल जाए, तो सोच लेना-मेरे प्रभु ने मुझको स्वर्ग दे दिया है। न स्वर्ग धरती के नीचे है, न आकाश में और न कहीं ऊंचे स्थान पर। यहीं इसी धरती पर अपना स्वर्ग लाने की कोशिश कीजिए। नरक वह होता है जहां पर आग जल रही है, बीमारी का पीव बह रहा है, पस बह रही है, जहां कोढ़ी बनकर लोग बैठे हुए हैं। एक दूसरे को काटा जा रहा है। जिस घर में बीमारी पीछा न छोड़े, लड़ाई खत्म ही न होती हो, रोज ईर्ष्या, द्वेष बढ़ता जाता हो, क्रोध की अग्नि बुझती ही न हो, रोज उसमें इंधन डाला जाता हो। सोच लेना वहां नरक है। अच्छा घर वह है, जिस घर में आनन्द और प्रसन्नता हो। साभारः विश्व जागृति मिशन श्री सुंधाशु जी महाराज जीवन परिचय सुधांशु जी महाराज का जन्म 2 मई 1955 को उत्तर प्रदेश के सहारनपुर जिले में हुआ। इन्होंने गायत्री मंत्र द्वारा अज्ञानता दूर करने की विधि को जाना। बाल्यावस्था में ही इन्होंने मंत्र और श्लोकों का अच्छा ज्ञान अर्जित कर लिया था। 24 मार्च 1991 को रामनवमी के दिन इन्होंने दिल्ली में विश्व जागृति मिशन की स्थापना की। देश-विदेश में इसकी कुल 80 शाखाएं हैं। इस मिशन के द्वारा सुधांशु जी महाराज भारत ही नहीं विदेशों में भी अध्यात्म और जनकल्याण का संदेश प्रचारित कर रहे हैं। इनका मिशन निर्धनों और कमज़ोर व्यक्तियों की सहायता करता है। दिल्ली स्थित इनके आनन्दधम आश्रम में अस्पताल मौजूद हैं जहां गरीब व्यक्तियों को मुफ्त चिकित्सा सेवा उपलब्ध करायी जाती है। अन्य आश्रमों में भी बुजुर्गों एवं गरीबों के लिए विशेष सुविधाओं की व्यवस्था की गयी है। समय-समय पर विश्व जागृति मिशन के द्वारा सुधांशु जी महाराज देश-दुनिया में पीड़ित लोगों की सेवाओं में भी योगदान देते हैं।
साधना या सामान्य स्थिति में होने वाले आध्यात्मिक अनुभवों का जिक्र औरों से करना नैतिक दृष्टि से तो गलत है ही, उससे ज्यादा आध्यात्मिक लिहाज से भी नुकसान देह है। योग और भक्तिमार्ग का अध्ययन और प्रयोग कर रही जर्मन साधिका वंदना प्रभुदासी (मूलनाम एडलिना अल्फ्रेड) का कहना है कि साधना के लिहाज से नैतिकता का मूल्य बहुत ज्यादा नहीं है। महत्वपूर्ण यह है कि आप साधना के मार्ग पर कैसे चल रह हैं। इसीलिए किसी अनुभवी गुरु या साधक के संगी साथी का परामर्श उपयोगी साबित होता है। साथ साधना कर रहे व्यक्तियों के अनुभवों का जिक्र करते हुए एडलिना ने शुरुआती दस अनुभव ऐसे बताए हैं जो अध्यात्म मार्ग पर बढ़ने के सूचक भी हो सकते हैं और किसी विकार के लक्षण भी। इन अनुभवों में ध्यान के समय भौहों के बीच पहले काला और फिर नीला रंग दिखाई देना एक सामान्य अनुभव है। शरीर के निचले हिस्से पर जहां रीढ की हड्डी शुरु होती है, स्पंदन का अनुभव, सिर में शिखास्थान पर चींटियां चलने जैसा लगना, कपाल ऊपर की तरफ खिंचने जैसा लगना आदि भी इसी तरह के अनुभव है।
अनंतमूर्ति नाम के युवक ने किसी बड़ी कंपनी में आवेदन किया। आवेदन किसी वरिष्ठ पद के लिए था। शुरुआती परीक्षाएं और इंटरव्यू पास कर लेने के बाद उसे फाइनल इंटरव्यू के लिए कंपनी के निदेशक के पास भेजा गया। निदेशक ने उसके शैक्षणिक रिकॉर्ड देखे, और पूछा, क्या तुम्हें स्कूल-कॉलेज में छात्रवृत्ति मिलती थी? देखें, महाभारत युद्ध के गवाह हैं यह 10 स्‍थान, देखें तस्वीरें अनंतमूर्ति ने 'नहीं' कहा और यह भी बताया कि उसकी फीस माता-पिता भरते थे, जो कपड़ों की धुलाई का कार्य करते हैं। निदेशक ने उससे अपने हाथ दिखाने के लिए कहा। अनंतमूर्ति के हाथ बहुत मुलायम थे। निदेशक ने उससे पूछा, तुमने कभी माता-पिता की उनके कार्यों में मदद की है? पढ़ें, ये 16 शुभ शगुन आपके साथ हो जाएं तो क‌िस्मत खुल जाएगी अनंतमूर्ति ने फिर 'नहीं' कहा, क्योंकि उसके माता-पिता यही चाहते थे कि वह केवल पढ़ाई पर ध्यान दे। निदेशक ने उससे कहा, आज जब तुम घर जाओ, तो अपने माता-पिता के हाथ साफ करो और कल मुझसे फिर मिलो। अनंतमूर्ति जब अपने घर पहुंचा, तो उसने माता-पिता से कहा कि वह उनके हाथ धोना चाहता है। जब वह उनके हाथ साफ करने लगा, तो उसे पहली बार एहसास हुआ कि उसके माता-पिता के हाथ कठोर काम करने से रूखे और जख्मी हो गए हैं। उसकी आंखों से आंसू बहने लगे। उसे महसूस हुआ कि उसे पढ़ा-लिखाकर काबिल बनाने के लिए उसके माता-पिता इस उम्र तक कितनी कड़ी मेहनत करते रहे हैं। अगले दिन निदेशक ने अनंतमूर्ति से उसका अनुभव पूछा। उसने कहा, मैंने उनके हाथ धोए और धुलाई का बचा हुआ काम भी निपटाया। अब मैं जान गया हूं कि उनकी करुणा का मूल्य क्या है। यदि वे यह सब न करते, तो मैं आज आपके सामने नहीं बैठा होता। यह सुनकर निदेशक काफी खुश हुए।
भक्त आनंद राज भगवान चतुर्भुज के मंदिर में जाकर प्रतिदिन मुक्ति के लिए प्रार्थना करते थे। प्रार्थना सुनकर भगवान एक दिन प्रकट हो गए। उन्होंने आनंद से कहा, मुक्ति प्राप्त कर ले। आनंद घबरा गए, आज ही, इसी क्षण! वह ऐसा सोच भी नहीं सकते थे। वह घबराकर बोले, दीनबंधु, ठीक है। मुझे एक माह की मोहलत दे दें। बच्चे की शादी कर लूं और उसे घर का भार सौंप दूं। पढ़ें, 10 शगुन और अपशगुन जो कौए बताते हैं और दुन‌िया करती है यकीन भगवान वायदे के अनुसार एक माह बाद पुनः प्रकट हुए। उन्होंने फिर कहा, आनंद, शादी हो गई। अब भार सौंपो और मुक्त हो जाओ। आनंद ने सोचा कि बुरे फंसे। कुछ सोचने के बाद उन्होंने कहा, नाती का मुंह देख लूं। एक साल बाद भगवान फिर प्रकट हुए। इस बार आनंद गिड़गिड़ाकर बोले, प्रभु, क्षमा करें। मैं स्वयं ही आपके पास आ जाऊंगा। भगवान चले गए। आनंद निश्चिंत होकर नाती-पोतों में रम गए। पढ़ें,देख‌िए उन 10 म‌ंद‌िरों को जहां पांडवों ने गुजारे थे खास पल इस तरह कुछ बरस बीते। आनंद बीमार हुए। उनकी उम्र बढ़ रही थी और शरीर को भी ढलना ही था। बीमार और बूढ़े बाप के प्रति पुत्र और बहू के साथ नाती-पोते भी उपेक्षा बरतने लगे। बरसों तक बीमारी की पीड़ा झेलने के बाद आनंद को भगवान की याद आई। लेकिन उनके पास जाने की हिम्मत फिर भी नहीं होती थी। तभी किसी दिन उनके गुरु नारायण स्वामी आए और कहने लगे, भगवान को याद करो। आनंद ने कहा, भगवान शायद ही आएं। वह तो पहले ही मुक्ति दे रहे थे। मैंने ही मना कर दिया। गुरु ने फटकार लगाई। आनंद की मानो आंखें खुल गईं। उन्हें लगा कि बिना आसक्ति और मोह की निवृत्ति के मुक्ति मांगकर उन्होंने गलती की। उन्हें अपने भीतर कुछ पिघलता-सा लगा। उनका मोह और लोभ बह रहा था, जबकि आसक्ति और कामनाएं बिखर रही थीं।
योगनिद्रा के नियमित अभ्यास से हमारे मन, बुद्घि और शरीर को विश्राम मिलता है। इससे आप एक गहन शांति का अनुभव कर पाते हैं। जब आप विश्राम के इस गहरे तल का अनुभव करते हैं, तब आप अपने अवचेतन और अचेतन मन में मौजूद गहन पीड़ादायी स्मृतियों और उनके संस्कारों से मुक्त हो जाते हैं। इसी परम विश्राम की अवस्था में जब आप मानस-दर्शन करते हैं, तो यह योगनिद्रा की एक अत्यंत महत्त्वपूर्ण स्थिति होती है। इस स्थिति में आप जिन वस्तुओं को अपने मानस पटल पर पूर्व के अनुभव और स्मृतियों के सहारे देख पाते हैं, वे दृश्य आपको उनसे जुड़ी भावनात्मक पीड़ाओं और इच्छाओं से मुक्त करते हैं। चाहे वह उगते हुए सूर्य का दृश्य हो, गुलाब का फूल हो या एक सरोवर का दृश्य हो इन दृश्यों से जुड़े आपके सारे अनुभव और संस्कार भी साथ में जागृत हो जाते हैं। एक उदाहरण देती हूँ। इग्लैण्ड में मैं योगनिद्रा का सेशन ले रही थी। सेशन के बाद एक महिला मुझ तक आयी और उसने बताया कि ‘एक बार मैं अपने परिवार के साथ स्पेन में छुट्टियाँ मनाने समुद्र किनारे गयी थी। वहाँ बहुत भीड़ थी और अचानक मुझे अत्यध्कि घुटन और भय की भावनाओं ने घेर लिया। ऐसे लग रहा था जैसे उस भीड़ में मैं बुरी तरह से फंस गयी हूँ। योगनिद्रा के दौरान जब आपने समुद्र तट का दृश्य देखने को कहा, तो मैं अपने मानस पटल पर समुद्र किनारा तो बहुत अच्छे से देख पायी, परंतु उसके साथ ही वहाँ पर अनुभव की हुई उस घुटन, घबराहट और पीड़ा ने भी मेरे मन को घेर लिया। लेकिन तुरंत ही आपका निर्देश हुआ कि ‘उगते सूर्य को देखो’ इस निर्देश का पालन करते ही ऐसा प्रतीत हुआ कि सूर्य की किरणों ने मेरी देह को उर्जामयी बना कर स्वास्थ्य प्रदान किया है।’ तो इस प्रकार योगनिद्रा आपके अंदर छुपे हुए गहरे भय और उन्माद के अनुभवों से आपको मुक्ति प्रदान करती है। अतीत में अनुभव किये हुए कई प्रकार के भय मनुष्यों के मन को सताते रहते हैं। कोई अंधेरे से डरते हैं, कईयों को तंग जगह से भय लगता है, अवचेतन मन गहरे मृत्यु के भय से हमेशा ही अत्यंत प्रभावित रहता है। योगनिद्रा के अभ्यास से हम इन सभी प्रकार के भयों से मुक्ति प्राप्त कर सकते हैं।
आर्ट ऑफ ल‌िव‌िंग के माध्यम में दुन‌िया में शांत‌ि के ल‌िए प्रयास करने वाले श्री श्री रव‌िशंकर को हाल ही में कोलंब‌िया में व‌िद्रोह‌ियों को एक तरफा युद्ध व‌िराम के ल‌िए मनाने में बड़ी कामयाबी म‌िली है ज‌िससे करीब आधी सदी से चल रहे सरकार और व‌िद्रोह‌ियों का सशस्‍त्र संघर्ष समाप्त हो गया है और कोलं‌ब‌िया में शांत‌ि व्यवस्‍था बहाल हुई है। इन्होंने कोलंब‌िया के अलावा दुन‌िया के कई दूसरे देशों में भी सराहनीय प्रयास क‌िए हैं। व‌िश्व शांत‌ि द‌िवस के मौके पर अमर उजाला ने जब इनसे बात करते हुए पूछा क‌ि आप भारत में नक्सली मामलों के ल‌िए क्या कर रहे हैं तो इन्होंने क्या कहा जरा खुद ही देख लीज‌िए।
शुरु में दस मिनट का अभ्यास काफी है। इस अभ्यास में चार गतिविधियां शामिल हैं। दिन के समय थोड़ा सा वक्त और अभ्यास के लिए नियमित कोशिश की जा सके तो अभ्यासियों को तैयार किया जा सकता है। कार्यक्रम अपनी दिनचर्या के हिसाब से बनाएं। इस अभ्यास को पंद्रह वर्ष की उम्र के आसपास शुरू किया जा सकता है। बाद में इसे दस मिनट से आधा तक बढ़ा सकते हैं। आध्यात्मिक कसरत में चार गतिविधियां शामिल हैं: पूजा, आत्मनिरीक्षण, कथन  एवं अध्ययन। पूजा में अपने इष्ट देवता के मंत्र का जप या देवता के नौ या अधिक नामों का जाप करना। मूर्ति या तस्वीर को चावल के दानें अर्पित करना। श्रद्धा और कृतज्ञता की इस दूसरे चरण में शामिल है अपनी आंखे बंद करके ओम का नौ बार जाप करना। मंत्र का उच्चारण ठीक प्रकार से किया जाना चाहिए। अपने आपको संकेत या निर्देश भी देना इस चरण में शामिल हैं। यह वे वाक्य हैं जिन्हें दोहराया या अपने आप से पूछा जाता है। इन सवालों या वाक्यों का अवचेतन मन पर प्रभाव पड़ता हैं। अध्ययन भाग में शामिल है पवित्र आध्यात्मिक ग्रंथों का पढ़ना जो आपको नया ज्ञान एवं अंतर्दृष्टि प्रदान करते हैं। आप ऐसा ग्रंथ चुनें जो आपको स्पष्ट एवं प्रेरणादायक लगें। उन पुस्तकों को अनदेखा करें जिनके लिए थका देने जैसी मेहनत करना पड़े। आप पांच मिनट इसके लिए रखें।। इन चारों अभ्यासों में पूजा वाले भाग का फायदा यह है कि यह भक्ति को बढ़ाता है। ओम के जप का आत्मविश्लेषी अभ्यास मन पर एक शांतिपूर्ण प्रभाव डालता है और हमारी ऊर्जा को उच्च श्रेणी के चक्रों की और  ले जाता है। यह स्वाभाविक और पहला कदम होगा। स्वसंकेत को प्रति दिन दोहराना आत्मविश्वासी बनने में सहायक होता है। अध्ययन जानकारी और विश्वास बढ़ाते हैं।
बसंत पंचमी यानी सरस्वती पूजा आने वाली है। मूर्तिकार सुंदर-सुंदर देवी प्रतिमा बनाने में लगे हैं। लोग इन मूर्तियों को बड़े ही आदर से घर लाएंगे और इनकी पूजा करेंगे लेकिन अगले ही दिन किसी नदी या तालाब में ले जाकर विसर्जित कर देंगे। लेकिन क्या आपने कभी सोचा है कि आखिर देवी-देवताओं की प्रतिमाओं को जल में ही क्यों विसर्जित कर दिया जाता है। पण्डित मुरली झा बताते हैं कि इसका उत्तर शास्त्रों में है। शास्त्रों के अनुसार जल ब्रह्म का स्वरुप माना गया है। क्योंकि सृष्टि के आरंभ में और अंत में संपूर्ण सृष्टि में सिर्फ जल ही जल होता है। पढ़ें, पुरुष क्यों पहनते हैं जनेऊ जानकर हैरान रह जाएंगे जल बुद्घि और ज्ञान का प्रतीक माना जाता है। इसके देवता गणपति को माना गया है। जल में ही श्रीहरि का निवास है इसलिए वह नारायण भी कहलते हैं। पढ़ें, साप्ताहिक राशिफलः जनवरी महीने का अंतिम सप्ताह कैसा रहेगा आपके लिए माना जाता है कि जब जल में देव प्रतिमाओं को विसर्जित किया जाता है तो देवी देवताओं का अंश मूर्ति से निकलकर वापस अपने लोक को चला जाता है यानी परम ब्रह्म में लीन हो जाता है। यही कारण है कि मूर्तियों और निर्माल को जल में विसर्जित किया जाता है।
जगत में जिस नाम के पूर्वभाग में सत्शब्द का समावेश हो, वह सत्नाम परमात्मा तक पहुंचने की सीढ़ी का कार्य करता है। इस अनोखे सत्-उपसर्ग में सर्वश्रेष्ठ उदाहरण है गुरु। गुरु नाम के अग्रभाग में जब सत् का समन्वय होता है, तभी सद्गुरु कहलाता है। संसार में सद्गुरु ही मनुष्यों को परमात्मा के चरणों तक पहुंचाने का माध्यम सिद्घ होता है। अल्पज्ञता के कारण मनुष्य गलतियों का पुतला कहलाता है और सद्गुरु मनुष्य की त्रुटियों का अंत करके उसके अन्दर की सोयी शक्तियों को जागृत करता है, सुयोग्यता बढ़ाता है और पार जाने का मार्ग सुझाता है। सत्-उपसर्ग की ही अगर बात करें तो विचार शब्द के आगे सद् लगने से सद्विचार, आचरण के आगे सद लगने से सदाचारण, व्यवहार के आगे सद् लगने से सद्व्यवहार, आहार के आगे सद लगने से सद् आहार और मनुष्य के मन में अगर सद्गुरु की कृपा से यह सत् समा जाए तो मनुष्य सज्जन कहलाता है, सौम्य बन जाता है। फिर मानव के जीवन की दिशा सुदिशा हो जाती है। सुदिशा पर चलने से जीवन की दशा बदल जाती है। सद्गुरु के आशीष से जो मनुष्य अपने जीवन की दिशा बदल ले उसकी दशा स्वयं ही सुधर जाएगी। दिशा और दशा का आपस में ऐसा अटूट संबंध है जैसे पुष्प का सुगन्ध से, दीपक का बाती से और जीवन का बोध से जो अटूट संबंध है, वही स्थिति दिशा और दशा की है। हमारी दिशा यदि शुद्घ, सात्विक, पावन, हितकारी तथा सर्वमंगल की है तो दशा भी उत्तम, सार्थक, सफल एवं लक्ष्यप्राप्ति में सहायक सिद्घ होकर अमर पद निश्चित ही प्राप्त करा सकेगी।
दीपावली के महापर्व की महीनों पहले ही तैयारियां शुरू हो जाती हैं। सभी लोग अपने घर एवं कार्यस्थलों की साफ-सफाई करने लगते हैं रंग-रोगन आदि से उन्हें सजाने-संवारने लगते हैं। सभी जन अपने-अपने स्तर पर, सुख-समृद्घि की देवी मां लक्ष्मी का स्वागत करने के लिए मन प्राण से शुभ कार्यों में संलग्न हो जाते हैं और ऐसा होना भी चाहिए। क्योंकि मां लक्ष्मी को पवित्रता, स्वच्छता, शुद्घता ही सबसे ज्यादा पसंद है। दीपवाली का रूप पवित्रता, प्रेरणा, सामंजस्य रहे तो अच्छा होगा। इस अवसर पर जुआ खेलकर, आतिशबाजी करके वातावरण को विषाक्त करना तथा धन का अपव्यय करना, धमाके करके रोगी, वृद्घजनों एवं विद्यार्थियों को कष्ट पहुंचाना धर्मिक कार्य नहीं है। हमारा उल्लास मर्यादित हो तथा प्रेम से भरपूर हो। किसी की खुशी छीनने वाला नहीं होना चाहिए। परंतु केवल घर की दीवारों को सजाने से, आंगन को लीपने-पोतने से ही माता लक्ष्मी का प्रसन्न होना असंभव है। जब तक हमारा मन पवित्र नहीं होगा, विचारों में शुद्घता नहीं होगी, हृदय में प्रेम नहीं होगा, वाणी में मधुरता नहीं होगी, दृष्टि में प्यार नहीं होगा तब तक मां लक्ष्मी की कृपा से हम वंचित ही रहेंगे। दीपावली का पावन पर्व मनाना सार्थक तभी होगा जब हम अपने अंतस को भी स्वच्छ बनाएंगे। बाहर भी स्वच्छता हो और अंदर भी पवित्रता हो, तब मां लक्ष्मी अपनी अनंत कृपाओं के साथ शुभ लाभ बनकर हमारे घर परिवार में, समाज और मोहल्ले में, नगर और प्रान्त में, देश और संसार में खुशहाली बनकर प्रकट होती है। आज सारा जगत् मां लक्ष्मी की कृपाओं से वंचित नजर आ रहा है। मंदी की मार सब झेल रहे हैं। इसके और भी अनेक कारण हो सकते हैं, लेकिन सबसे बड़ा कारण हमारे अंदर का अंधेरा है। हमारे अंदर कालिख पुता हुआ है। जब तक अंदर की कालिमा का अंत नहीं होगा, तब तक खुशहाली का आगमन असंभव है। दीपावली ज्योति से ज्योति को ज्योतित करने का महापर्व है। हम ज्ञान की ज्योति से प्रकाशित होकर प्रेम के दीप जलाएं तब अंधेरे का वजूद समाप्त हो जाएगा। चारों ओर प्रकाश ही प्रकाश फैल जाएगा और खुशियां ही खुशियां दिखाई देंगी।
जेन मास्टर हाकुइन को गांव के लोग देवता की तरह पूजते थे। उनके पड़ोस में एक परिवार रहता था, जिसमें एक सुंदर युवा लड़की भी थी। एक दिन उसके माता-पिता को पता चला कि उनकी बेटी गर्भवती है। मां-बाप बहुत नाराज हुए और उन्होंने होने वाले बच्चे के पिता का नाम पूछा। लड़की अपने प्रेमी का नाम नहीं बताना चाहती थी। मां-बाप का बहुत दबाव पड़ा, तो उसने डरते हुए हाकुइन का नाम बता दिया। पढ़ें,यकीन करना मुश्क‌िल होगा, दो मांओं ने म‌िलकर पैदा क‌िया एक बच्चा माता-पिता गुस्से से उफनते हुए हाकुइन के पास गए। उन्हें गालियां देते हुए सारा किस्सा सुनाया। तमाम बातें सुनकर हाकुइन ने बस इतना ही कहा, लड़की सही ही कह रही होगी। पूरे गांव में यह बात फैल गई, और हाकुइन की थू-थू होने लगी। बच्चे के जन्म के बाद लोग उसे हाकुइन की कुटिया के सामने छोड़ गए। हाकुइन ने किसी की परवाह नहीं की, और वह बच्चे की अच्छे से देखभाल करने लगे। वह अपने खाने की चिंता नहीं करते थे, पर बच्चे के लिए कहीं-न-कहीं से दूध जुटा लेते थे। लड़की यह सब देखती रहती। इस तरह कई दिन बीत गए। एक दिन बच्चे का रोना सुनकर मां का दिल भर आया। उससे रहा नहीं गया, तो उसने अपने माता-पिता को सच बता दिया। लड़की के पिता के खेत में काम करने वाला एक मजदूर वास्तव में उस बच्चे का पिता था। लड़की के माता-पिता और दूसरे रिश्तेदार लज्जित होकर हाकुइन के पास गए, और उनसे अपने बुरे बर्ताव के लिए क्षमा मांगी। लड़की ने हाकुइन से अपना बच्चा वापस मांगा। हाकुइन ने मुस्कराते हुए बस इतना कहा, बच्चा तुम्हारा ही है। खुशी से ले जाओ। यह खबर गांव में बिजली की तरह फैल गई। लोग माफी मांगते हुए हाकुइन के पास आए। वह हमेशा की तरह अब भी मुस्करा रहे थे।
जम्मू के त्रिकूट पर्वत पर एक भव्य गुफा है। इस गुफा में प्राकृतिक रूप से तीन पिण्डी बनी हुई। यह पिण्डी देवी सरस्वती, लक्ष्मी और काली की है। भक्तों को इन्ही पिण्डियों के दर्शन होते हैं। लेकिन माता वैष्णो की यहां कोई पिण्डी नहीं है। माता वैष्णो यहां अदृश रूप में मौजूद हैं फिर भी यह स्थान वैष्णो देवी तीर्थ कहलता है। इसका कारण यह है कि माता यहां अदृश्य रूप में उस वचन के पूरा होने का इंतजार कर रही हैं जो भगवान श्री राम ने लंका से लौटते समय देवी त्रिकूटा को दिया था। तस्वीरों में माता वैष्णो देवी के दिव्य स्थानों के दर्शन कीजिए इस संदर्भ में कथा है कि धर्म की रक्षा के लिए भगवान विष्णु के अंश से एक कन्या का जन्म दक्षिण भारत में रामेश्वरम तट पर पण्डित रत्नाकर के घर हुआ था। 9 वर्ष की उम्र में जब इन्हें पता चला कि भगवान विष्णु ने राम के रूप में अवतार लिया तब देवी त्रिकूटा ने राम को पति रूप में पाने के लिए तपस्या शुरू कर दी। सीता हरण के बाद भगवान राम जब सीता को ढूंढते हुए रामेश्वरम तट पर पहुंचे। यहां राम और त्रिकूटा की पहली मुलाकात हुई। देवी त्रिकूटा ने राम को पति रूप में प्राप्त करने की इच्छा प्रकट की। भगवान राम ने देवी त्रिकूटा से कहा कि मैंने इस अवतार में एक पत्नी व्रत रहने का वचन लिया है। मेरा विवाह सीता से हो चुका है इसलिए मैं आपसे विवाह नहीं कर सकता है। देवी त्रिकूटा ने जब बहुत अनुनय विनय किया तब श्री राम ने कहा कि लंका से लौटते समय मैं आपके पास आऊंगा अगर आप मुझे पहचान लेंगी तो मैं आपसे विवाह कर लूंगा। पढें, अक्तूबर माह के दूसरे सप्ताह का राशिफल श्री राम ने अपने वचन का पालन किया और लंका से लौटते समय देवी त्रिकूटा के पास आए लेकिन भगवान राम की माया के कारण देवी त्रिकूटा उन्हें पहचान नहीं सकी। त्रिकूटा के दुःख को दूर करने के लिए श्री राम ने कहा कि देवी आप त्रिकूट पर्वत पर एक दिव्य गुफा है उस गुफा में तीनों महाशक्तियां महासरस्वती, महालक्ष्मी और महाकाली पिण्डी रूप में विराजमान हैं। आप उसी गुफा में जाकर मेरी प्रतिक्षा कीजिए। कलयुग में जब मेरा अवतार होगा तब मैं आकर आपसे विवाह करुंगा। तब तक महावीर हनुमान आपकी सेवा में रहेंगे और धर्म की रक्षा में आपकी सहायता करेंगे। धर्म का पालन करने वाले भक्तों की आप मनोकामना पूरी कीजिए। भगवान राम के आदेश के अनुसार आज भी वैष्णो माता उनकी प्रतिक्षा कर रही हैं और अपने दरबार में आने वाले भक्त के दुःख दूर कर उनकी झोली भर रही हैं।
सोमवार 28 स‌ितंबर से प‌ितृपक्ष शुरु हो चुका है। इसके साथ ही प‌ितरगण परलोक से धरती पर आ चुके हैं और अपनी संतानों से श्राद्ध और तर्पण की चाहत लगाए हुए खड़े हैं, ऐसा शास्‍त्रों का मत है। शास्‍त्र कहता है क‌ि प‌ितृपक्ष में परलोक गए व्यक्त‌ि की आत्मा धरती पर आती है और श्राद्ध एवं तर्पण की इच्छा रखती है। गरुड़ पुराण में बताया गया है क‌ि श्राद्ध और तर्पण से ही प‌ितरों को संतुष्ट‌ि म‌िलती है और उनकी आत्मा को सद्गत‌ि म‌िलती है। इसल‌िए श्राद्ध पक्ष में प‌ितरों का श्राद्ध और तर्पण क‌िया जाता है। तर्पण में जल से प‌ितरों की पूजा होती है। गायत्री पर‌िवार के प्रमुख श्रीराम शर्मा आचार्य तर्पण में जल के प्रयोग के बारे में क्या कहते हैं आइये जानें।
एक माली के पास एक छोटा-सा जमीन का टुकड़ा है। भूमि बंजर है। वह उसे एक सुंदर बगीचे में तब्दील करना चाहता है। क्या करना होगा? क्या केवल बीज बो कर माली की यह आशा फलीभूत होगी कि एक दिन ये बीज पौधे की शक्ल लेंगे और उन पर फल-फूल लगेंगे? या फिर उसको पहले भूमि को तैयार करना होगा, मोथे निकालने होंगे, कंकड़-पत्थर निकालने होंगे, भूमि को जोतना होगा और जब भूमि तैयार हो जाए तब बीच बोने होंगे तथा उसकी देखभाल तब तक करनी होगी, जब तक कि उसमें फल-फूल न लगने लग जाए? जब एक माली अपनी पसंद का बगीचा बनाने के लिए इतनी लंबी प्रक्रिया से गुजर सकता है, तो हम बागवानी की इस विचारधारा को अपने जीवन में क्यों नहीं उतार सकते? पढ़ें,सांस लेने का यह तरीका आपको बचा सकता है गंभीर रोगों से यदि आप अपने जीवन रूपी बगीचे के माली बन जाएं तो आपके जीवन की प्रसुप्त क्षमताएं अपने आप जागृत होने लगेंगी। इसलिए कि सारी क्षमताएं हमारे भीतर हैं। उन्हें प्रकट होने के उपयुक्त अवसर की प्रतीक्षा है। हमें अपने आपको यह अवसर प्रदान करना है। हमलोग अपने जीवन में जो भाग-दौड़ करते हैं, उसका प्रयोजन क्या रहता है? यही न कि हमें समृद्धि मिले, हम अधिक सुरक्षित हों, हम समाज में और नाम कमा सकें, समाज के उत्थान और निर्माण में एक सकारात्मक भूमिका निभा सकें आदि आदि। मनुष्य का जो भी प्रयास, जो भी कर्म होता है, उसके पीछे यही उद्देश्य होता है – नाम, यश, प्रसन्नता, सुख-संपत्ति, समृद्धि और शांति। पढ़ें,भगवान श्री कृष्ण की अद्भुत शक्ति का राज जान लीजिए जन्म से मृत्यु तक हम इन्हीं की कामना करते हैं। पर इसके कारण हम लोगों की जो मानसिकता बन जाती है, वही हम लोगों के मनोविकास में बाधक सिद्ध होती है। मनुष्य का मनोविकास योग का आधार है। मनोविकास की प्रक्रिया की शिक्षा हमें योग में प्राप्त होती है। इस प्रक्रिया का संबंध हमारे व्यावहारिक, सामाजिक और भौतिक जीवन के साथ है। हमें अपने मन को एक खेत के रूप में देखना होगा, जहां हम काम कर सकते हैं। योग शुरू से ही यह कहता आया है कि जीवन की गुणवत्ता में सुधार लाने के लिए मन पर ध्यान केंद्रित करना होगा। यह हमारी शरीर रूपी गाड़ी का इंजन है। जिस प्रकार एक कार इंजन के बिना नहीं चल सकती, उसकी प्रकार यदि इस जीवन का मार्ग-दर्शक मन न हो तो यह जीवन बेकार हो जाता है। प्राचीन शास्त्रों के अनुसार मन की क्षमताओं को व्यवस्थित करना तथा उनका विकास योग का लक्ष्य हो जाता है। यदि मन को केंद्रित, प्रेरित और एकाग्र न किया जाए और उसे सकारात्मक न बनाया जाए तो वह नकारात्मक जालों में फंस जाता है। इसलिए जीवन रूपी बगीचे से घास-फूस को निकालना ही योग की प्रक्रिया है। आधुनिक यौगिक व तांत्रिक पुनर्जागरण के प्रेरणास्रोत संत परमहंस स्वामी सत्यानंद सरस्वती के उत्तराधिकारी और विश्व प्रसिद्ध बिहार योग विद्यालय व विश्व योगपीठ के परमाचार्य स्वामी निरंजनानंद सरस्वती प्रवचन पर आधारित आलेख। प्रस्तुति किशोर कुमार
बहुत समय पहले की बात है। सुदूर दक्षिण में प्रतापी राजा विजय वर्मन का राज्य था। राजा के तीन पुत्र थे। एक दिन राजा ने अपने पुत्रों को बुलाया और कहा, राज्य में नाशपाती का कोई वृक्ष नहीं है। तुम लोग चार-चार महीने के अंतराल से जाओ और इस वृक्ष का पता करो। देखकर आओ कि वह कैसा होता है? पढ़ें, इस तरह प्रकट हुए सालासर में दाढ़ी मूंछों वाले बालाजी तीनों राजकुमार बारी-बारी से गए और यथासमय वापस लौट आए। तीनों के लौट आने पर राजा ने उन्हें बुलाया और नाशपाती के पेड़ के बारे में बताने को कहा। पहला पुत्र बोला, पिताजी वह पेड़ तो टेढ़ा-मेढ़ा और सूखा हुआ था। दूसरे पुत्र ने उसे बीच में ही रोकते हुए कहा, नहीं-नहीं, वह तो हरा-भरा था। लेकिन उस पर एक भी फल नहीं लगा था। यह सुनकर तीसरे राजकुमार ने कहा, भैया, लगता है आप भी कोई गलत पेड़ देख आए हैं, क्योंकि मैंने सचमुच नाशपाती का पेड़ देखा। वह बहुत ही शानदार था और फलों से लदा पड़ा था। पढ़ें,गुरु पहुंचे स‌िंह राशि‌ में अगले 13 महीने क‌िस राश‌ि वालों को बनाएंगे धनवान तीनों पुत्रों को विवाद करता देख राजा ने कहा, पुत्रो, आपस में बहस करने की जरूरत नहीं है। तुम तीनो ही वृक्ष का सही वर्णन कर रहे हो, लेकिन मैंने जान-बूझकर तुम तीनों को अलग-अलग मौसम में वृक्ष खोजने के लिए भेजा था। यह सुनकर राजकुमार चौंक गए। उनकी जिज्ञासा भांपकर राजा ने कहा, यह तुम्हें तीन बातें सिखाने के लिए था। पहली बात, किसी भी चीज की पूरी जानकारी होने तक देखना-परखना चाहिए। दूसरी बात, हर मौसम एक-सा नहीं होता। जीवन में कभी किसी अप्रिय स्थिति का सामना करना पड़े, तो धीरज बनाए रखना। और तीसरी बात, खुद को ही सही मानकर उस पर अड़े मत रहना। संशय की स्थिति में दूसरे से सलाह लेने में संकोच मत करना। यह संसार ज्ञान और अनुभवों से भरा पड़ा है।
सपनों में देखी गई कई चीजों को लोग पूर्वाभास से जोड़ते हैं। कुछ मामलों में यह बाते सहीं भी होती हैं। पर हमेशा नहीं। अभी तक सपनों की व्याख्या करने के लिए अंतर्दृष्टि से काम लिया जाता था। इस मामले में कई अधकचरे महत्वाकांक्षी लोग भी अपनी तुकबंदी भिड़ाया करते थे। पर अब विज्ञान भी इस दिशा में सक्रिया हुआ है और एमआरआई स्क्रीन के जरिए सपनों की पड़ताल शुरु कर चुके हैं और उनकी एक नटखट सलाह है कि बॉस से अपने अपमान का बदला सपने में लेने की सोच रहे हैं तो संभल जाइए। पढ़ें, साप्ताहिक राशिफल: जनवरी का अंतिम सप्ताह आपके लिए कैसा रहेगा जापान में वैज्ञानिकों ने सपनों को पढ़ने का तरीका खोज निकाला है। ‘साइंस’ जनरल में छपी रिपोर्ट के अनुसार जापान में शोधकर्ताओं ने एमआरआई स्कैन से नींद की शुरुआती अवस्था में देखी गई चीज़ों का अनुमान लगाया है। रिपोर्ट के अनुसार ये अनुमान साठ प्रतिशत तक सही बैठे हैं। अब शोधकर्ता यह जानने की कोशिश कर रहे हैं कि क्या नींद के दौरान महसूस की गई या भावनाओं का भी अनुमान लगाया जा सकता है। क्योटो में स्थित एटीआर कम्प्यूटेशनल न्यूरोसाइंस लैबोरेट्री के प्रोफ़ेसर युकियासु कामितानि कहते हैं कि मुझे पक्का यकीन है कि सपनों की व्याख्या की जा सकती है, कम से कम इसके कुछ भागों की तो निश्चित ही। शोधकर्ताओं के दल ने तीन लोगों के सोते वक्त एमआरआई स्कैन से उन पर नज़र रखी।   जैसे ही इन लोगों को स्कैनर के अंदर नींद आई, उन्हें उठा दिया गया और याद करने को कहा गया कि उन्होंने क्या देखा था। हर तस्वीर को, चाहे वह कोई मूर्ति हो या कार या बर्फ के टुकड़े या फिर कोई और अजीब लगने वाली चीज, सभी को नोट कर लिया गया। एटीआर कम्प्यूटेशनल न्यूरोसाइंस लैबोरेट्री के प्रो युकियासु कामितानि ने लोगों के देखे सपनों का फिर से स्कैन किया लेकिन इस बार जागते हुए। और तब जब वह कंप्यूटर पर तस्वीरें देख रहे थे, उन्हें संबंधित तस्वीर के साथ दिमाग की वैसी ही हलचल देखने को मिली। इन बातों का व्यक्ति के आंतरिक जीवन से सीधा संबंध देखा गया है। प्रो. कामातिनि का कहना है कि भारत के योगशास्त्रों और उपनिषदों में आए वर्णनों के अनुसार सपने व्यक्ति के आंतरिक जगत की सही परिभाषा करते हैं।
कई दिनों के विहार के बाद भगवान बुद्ध मगध की राजधानी राजगृह से प्रस्थान करने वाले थे। लोगों को पता चला, तो वे उनके लिए भेंट आदि लेकर उनके दर्शन के लिए आने लगे। अपने शिष्यों के साथ बैठे बुद्ध लोगों की भेंट स्वीकार कर रहे थे। सम्राट बिंब‌िसार ने उन्हें भूमि, खाद्य, वस्त्र, वाहन आदि दिए। नगर सेठों ने भी उन्हें प्रचुर धन-धान्य और सुवर्ण आभूषण भेंट किए। उस दान को स्वीकार करते हुए बुद्ध अपना दायां हाथ उठाकर इशारा कर देते थे। भीड़ में एक वृद्धा भी थी। वह बुद्ध से बोली, भगवन, मैं बहुत निर्धन हूं। मेरे पास देने के लिए कुछ भी नहीं है। आज मुझे पेड़ से गिरा यह आम मिला। मैं उसे खा रही थी कि तभी आपके प्रस्थान का समाचार सुना। तब तक मैंने आधा आम खा लिया था। मेरे पास इस आधे आम के सिवा कुछ भी नहीं है। क्या आप मेरी भेंट स्वीकार करेंगे? वहां उपस्थित अपार जनसमुदाय और सेठों ने देखा कि भगवान बुद्ध अपने आसन से उठकर नीचे आए और उन्होंने दोनों हाथ फैलाकर वृद्धा का आधा आम स्वीकार किया। सम्राट बिंब‌िसार ने चकित होकर बुद्ध से पूछा, भगवन, एक से बढ़कर एक अनुपम और बहुमूल्य उपहार तो आपने केवल हाथ हिलाकर ही स्वीकार कर लिए, लेकिन इस वृद्धा के जूठे आम को लेने के लिए आप आसन से नीचे उतरकर आ गए! इसमें ऐसी क्या विशेषता है? बुद्ध मुस्कराए और बोले, इस वृद्धा के पास जो भी था, वह सब उसने दे दिया। आप लोगों ने जो कुछ भी दिया है, वह तो आपकी अकूत संपत्ति का ही अंश है। उसे देने पर दाता का अहंकार भी पाल लिया। इस वृद्धा ने तो प्रेम और श्रद्धा से सर्वस्व अर्पित कर दिया। फिर भी उसके मुख पर कितनी नम्रता और करुणा है।
साफ सुधरे पानी, दूध या द्रव्य में मलीनता तुरंत झलकती है। उनके गुणदोष पर प्रतिकूल प्रभाव भी पड़ सकता है। लेकिन यही चीजें पहले से दूषित हो तो उन पर मलीनता का खास असर नहीं पड़ता। अपना आंतरिक स्तर ऊंचा उठाने की कोशिश में लगे साधकों का चित्त भी सामान्य लोगों की तुलना मे छोटी छोटी चीजों से प्रभावित होता है। जैसे उन्हें हर कहीं नींद नहीं आती, भोजन भी जिस तिस तरह का नहीं ले सकते, शुद्ध सात्विक आहार ही चाहिए, जिन लोगों के बीच उन्हें रहना हो उनमें भी कुछ खास तरह का आधारभूत विशेषताएं हों। ये विशेषताएं उनके गुण, स्वभाव और कर्म के आधार पर तय होती है। अगर साधक ने थोड़ी भी आध्यात्मिक साधना की हो। इसके व्यावहारिक पक्ष का अध्ययन करने में जुटे उपाध्याय अमर मुनि के अनुसार कदाचित इस तरह की अनुकूलताएं न मिलें तो ऐसे उपाय तलाशे और किए गए हैं कि उन्हें अपनाने पर प्रतिकूल स्थितियों से सुरक्षा होती है। इस तरह के उपायों में रुद्राक्ष का भी नाम है।
आज की रामलीला में भगवान राम के वन गमन के प्रंसंग पर बात करते हैं। भगवान राम के विवाह के बाद राम के जीवन में तीसरी बड़ी घटना है राम का लक्ष्मण और सीता के साथ वन जाना। वन में सीता राम और लक्ष्मण के बीच उस प्रकार रह रही हैं जैसे ब्रह्म और जीव के बीच माया रहती है। लेकिन मारिच की माया के जाल में सीता फंस जाती हैं और राम से स्वर्ग मृग लाने के हठ करती हैं। पढें,साप्ताहिक राशिफल, जानिए कैसा रहेगा यह सप्ताह राम मृग का शिकार करने मृग के पीछे-पीछे भागते हैं अंत में राम के सधे हुए वाण से सोने का मृग घायल हो जाता है और लक्ष्मण को पुकारता है। राम पर आई विपत्ति जानकर सीता लक्ष्मण को वन में जाकर राम की सुध लेने की जिद्द करती हैं। लक्ष्मण को भाभी की आज्ञा पालन करने के लिए वन में जाना पड़ता है लेकिन जाते-जाते लक्ष्मण एक सीमा रेखा बनाकर जाते हैं और भाभी से आग्रह करते हैं कि वह इस रेखा को किसी भी हाल में पार न करें। लक्ष्मण के जाने के बाद रावण साधु के वेष में भिक्षा मांगने आता है। सीता सीमा रेखा में रहकर भिक्षा देने का प्रयास करती है लेकिन रावण सीमा रेखा से निकलकर भिक्षा देने का आग्रह करता है। साधु के रूप में रावण को सीता पहचान नहीं पाती है और सीमा रेखा पार कर जाती है। मौके की ताक में बैठा रावण सीता को पकड़कर अपने पुष्पक विमान में बैठाकर लंका लेकर विदा हो जाता है। पढ़ें, क्यों जल रही है ज्वला देवी की ज्योति सदियों से रामायण में सीता का सीमा रेखा पार करना संसार के लिए एक उदाहरण है कि मर्यादा की रेखा का किसी भी हाल में उल्लंघन नहीं करना चाहिए। साधु के रूप में शैतान भी हो सकता है इसलिए साधु के पास भी रहें तो मर्यादा रेखा का ध्यान रखें। वर्तमान समय में यह बात काफी प्रासंगिक भी है क्योंकि बहुत से शैतान इन दिनों साधु का मुखौटा लगाए फिर रहे हैं, इसलिए सावधान रहने की बहुत जरूरत है। राम और लक्ष्मण जब वापस कुटिया में आते हैं तब सीता को कुटी में नहीं पाकर किसी अनहोनी से आशंकित हो जाते हैं। सीता की तलाश करते हुए एक स्थान पर राम को सीता के कुछ आभूषण मिले। राम ने उन आभूषणों में से कर्णफूल को दिखाकर लक्ष्मण से पूछा कि यह तो सीता के कर्णफूल हैं लेकिन यह घने वन में कैसे आए। इस पर लक्ष्मण ने कहा कि हे भाईया राम कर्णफूल भाभी के ही हैं यह मैं कैसे बता सकता हूं, मैंने तो कभी भाभी के मुख की ओर देखा ही नहीं। मैं तो सेवक और पुत्र भाव से सदा भाभी के चरणों को देखा है इसलिए मैं सिर्फ उनकी पायल को पहचानता हूं। लक्ष्मण की इन बातों को सुनकर राम सीता के न होने के कारण दुःखी थे वहीं लक्ष्मण के प्रति अपार प्रेम और आदर भाव से आनंदित हो गए। अब तक आपने पढ़ा राम कैसे धनुष ताोड़ने में सफल हुए, अगर आप पढ़ नहीं पाए हैं तो क्लिक कीजिए और पढ़िए राम विवाह का प्रसंग कल के अंक में पढ़ें, रीक्ष और वानर से राम की मित्रता
पिछले अंक में सीता हरण और राम लक्ष्मण का व्याकुल होकर सीता को ढूंढना आपने पढ़ा। आज के अंक में प्रस्तुत है राम जी का किष्किंधा पहुंचना और वानरों से दोस्ती का प्रसंग। चित्रकूट में सीता के नहीं मिलने पर राम और लक्ष्मण सीता को ढूंढते हुए मलय पर्वत को पार कर गए। मलय पर्वत को उत्तर भारत और दक्षिण भारत की सीमा माना जाता है। पर्वत को पार करने के बाद राम और लक्ष्मण जब आगे बढ़े तब सुग्रीव के गुप्तचरों ने धनुष वाण लिए दो वीरों को देखा तो भयभीत हो गए उन्हें लगा कि सुग्रीव को मारने के लिए वानरों के राजा बाली ने इन्हें भेजा है। गुप्तचरों ने भागकर सुग्रीव से कहा कि दो वीर युवक वन में धनुष वाण लिए इधर-उधर भटक रहे हैं। सुग्रीव ने हनुमान जी से कहा कि पता करो वह युवक कौन हैं और क्या चाहते हैं। हनुमान जी ब्राह्मण का वेष बनाकर राम जी के पास पहुंच गए। हनुमान जी को जैसे ही पता चला कि दोनों युवक राम और लक्ष्मण हैं वह अपने वास्तविक रूप में आ गए। हनुमान जी ने दास भाव से राम जी के चरण पकड़ लिए। राम जी ने हनुमान को उठाकर गले से लगा लिया। रामायण में हनुमान जी को वानर रूप में बताया गया है। लेकिन वानर पेड़ की डाली पर रहते हैं घर बनाकर नहीं रहते। इनका न कोई राज्य होता है और न इनकी राजधानी होती है। जबकि हनुमान जी और सुग्रीव का अपना राज्य था और इनकी प्रजा थी। संभवतः हनुमान और सुग्रीव इसलिए वानर कहे गए हैं क्योंकि यह अनार्य थे और राम आर्य थे। अनार्य मलय पर्वत के पार रहते थे जिसे आज दक्षिण भारत कहा जाता हैं। आर्यों का मानना था कि अनार्य का रहन-सहन वानरों की तरह है उनमें अब सभ्यता का विकास नहीं हुआ है। वनों में प्राप्त कंद मूल और शिकार ही इनके जीवन का आधार था। इसलिए आर्य अनार्य में भेद-भाव था। राम ने सीता की तलाश करने के लिए अनार्य हनुमान की सहायता से वानरों के राजा सुग्रीव से मित्रता की। रामायण में राम जी की सहायता करने वाले नरों को संभवतः इसलिए वानर कहा गया है क्योंकि वह वन में रहते थे। वानर का एक अर्थ वन में रहने वाले नर भी होता है। आर्यों द्वारा मित्रता का समान अधिकार प्राप्त होने के कारण वानरों में राम के प्रति अगाध श्रद्घा और समर्पण का भाव आ गया था। समर्पण और निष्ठा के कारण कथित रूप से वानर कहे जाने वाले पिछड़े आर्यों में ने रावण की विशाल सेना को पराजित करने में भगवान राम की भरपूर सहयता की। कल पढ़िए राम सेतु की दिलचस्प कहानी
नवरात्रों में जहां एक ओर जप-तप, अनुष्ठान, दुर्गासप्तशती का विधिपूर्वक पाठ करना उत्तम है, वहीं दूसरी ओर एकान्त में एकाग्रचित होकर मौन धरण करके आत्म चिन्तन भी चमत्कारी सिद्घ होता है। आत्मचिन्तन, आत्मनिरीक्षण, आत्मावलोकन से इंसान आत्मदर्शन की ओर अग्रसर होता है। इन महत्वपूर्ण क्षणों में आत्म जागृति के लिए जहां एक ओर स्वयं की समीक्षा करनी है, उस दौरान आपको अपनी आलोचना भी करनी पड़ेगी, पश्चाताप भी करना पड़ेगा, एक तपश्चर्या के वातावरण से भी गुजरना पड़ेगा। लेकिन इस सब के बीच अपनी प्रशंसा, अपने आपको शाबासी, अपनी पीठ भी अपने आप ठोकनी पड़ेगी।      साधरणतया इंसान की आदत होती है कि वह अपने बचाव के लिए अलग-अलग तरह से तर्क देता है। यहां तक कि एक हिंसक प्रवृत्ति वाला आदमी भी स्वयं को सही ठहराता है और दूसरे को गलत साबित करता है। किंतु जब आप इन पवित्र दिनों में आत्मचिंतन करेंगे तो जैसे घरों को, मन्दिरों को, दुर्गा माता को सजाने के लिए सुन्दर-सुन्दर वस्त्राभूषण और अन्य चीजें प्रयोग करते हैं, वैसे ही अपने जीवन को शुभ मंगलकारी सद्गुणों से सजाने की तैयारी करें। अपनी आत्मा का भी श्रृंगार करना चाहिए। इसके लिए एक नियम है कि जैसे मन्दिर को अथवा किसी स्थान को सजाते संवारते हैं तो सबसे पहले वहां जो फालतू सामान है उसे वहां से हटाते हैं दीवार पर रंग-रोगन करने वाला आदमी भी पहले दीवार को रगड़-रगड़ कर साफ करता है। जो उसका फालतूपन है उसे दूर करता है। इसलिए अपने मन मन्दिर को सजाने के लिए पहले अपनी बुराइयों को, दुर्गुणों को, फालतू सामानों को बाहर का रास्ता दिखाइए, अच्छाइयों को भीतर आने का निमंत्रण दीजिए, सदगुणों का स्वागत कीजिए। केवल एक द्वार खोलने से बात नहीं बनेगी, दोनों ओर की खिड़की दरवाजे खोलने पड़ेंगे। ताकि एक तरफ से ताजी हवा अंदर प्रवेश करे और दूसरी ओर बासी गंदी वायु बाहर निकले। क्योंकि अच्छाईयां तभी असरदार सिद्घ होंगी, जब बुराइयां दूर होंगी। ज्ञान को अपनाईए, अज्ञान को भगाईए। समझदारी को ग्रहण कीजिए, मूर्खता का अंत कीजिए। साभारः विश्व जागृति मिशन श्री सुंधाशु जी महाराज जीवन परिचय सुधांशु जी महाराज का जन्म 2 मई 1955 को उत्तर प्रदेश के सहारनपुर जिले में हुआ। इन्होंने गायत्री मंत्र द्वारा अज्ञानता दूर करने की विधि को जाना। बाल्यावस्था में ही इन्होंने मंत्र और श्लोकों का अच्छा ज्ञान अर्जित कर लिया था। 24 मार्च 1991 को रामनवमी के दिन इन्होंने दिल्ली में विश्व जागृति मिशन की स्थापना की। देश-विदेश में इसकी कुल 80 शाखाएं हैं। इस मिशन के द्वारा सुधांशु जी महाराज भारत ही नहीं विदेशों में भी अध्यात्म और जनकल्याण का संदेश प्रचारित कर रहे हैं। इनका मिशन निर्धनों और कमज़ोर व्यक्तियों की सहायता करता है। दिल्ली स्थित इनके आनन्दधम आश्रम में अस्पताल मौजूद हैं जहां गरीब व्यक्तियों को मुफ्त चिकित्सा सेवा उपलब्ध करायी जाती है। अन्य आश्रमों में भी बुजुर्गों एवं गरीबों के लिए विशेष सुविधाओं की व्यवस्था की गयी है। समय-समय पर विश्व जागृति मिशन के द्वारा सुधांशु जी महाराज देश-दुनिया में पीड़ित लोगों की सेवाओं में भी योगदान देते हैं।
जापान में कुलीन व्यक्तियों का एक समूह था, जिसके सदस्य साथ बैठकर सबसे अच्छी चाय पीते और हंसी-मजाक करते। साथ ही वे देश और समाज की स्थितियों तथा समस्याओं पर भी बातचीत करते। असल में, वे समय व्यतीत करने के लिए ही मिलते। यह बैठक तभी होती, जब उस समय की दुर्लभ और बेशकीमती चाय मिल जाती। कहना कठिन है कि बैठक समस्याओं पर वार्तालाप के लिए होती, या अनूठी चाय पीने के लिए। उस समूह के सदस्य हमेशा महंगी-से-महंगी और अपने स्वाद से लुभा लेनेवाली जायकेदार चाय की खोज में लगे रहते थे। पढ़ें, गुरु पहुंचे स‌िंह राशि‌ में अगले 13 महीने क‌िस राश‌ि वालों को बनाएंगे धनवान जब किसी नए किस्म की चाय नहीं मिल पाती, तो समूह के सबसे बुजुर्ग सदस्य का यह दायित्व होता कि वह बैठक और आतिथ्य का इंतजाम करे। एक बार इसी तरह सभी सदस्यों को चाय पिलाने की बारी एक बुजुर्ग पर आई। परंपरा के अनुसार बड़े सलीके से चाय पिलाने का प्रबंध किया गया। उस बुजुर्ग ने स्वर्ण पात्र से चाय निकालकर सभी को परोसी। वहां उपस्थित सभी जन चाय के अप्रतिम जायके से अभिभूत थे और उन्होंने बुजुर्ग से पूछा कि उन्हें ऐसी अद्भुत चाय कहां से मिली। पढ़ें, इस तरह प्रकट हुए सालासर में दाढ़ी मूंछों वाले बालाजी बुजुर्ग ने मुस्कराते हुए कहा, मेरे फार्म के मजदूर से। यह सुनकर वहां मौजूद सभी सदस्य हैरान रह गए। उन्होंने कहा, उस मजदूर से पूछना चाहिए कि उसे ऐसी चाय कहां से मिली। यह सुनकर मेजबान सदस्य ने कहा, जिस चाय को पीकर सभी इतने आनंदित हो रहे हैं, फार्म के मजदूर तो रोज ही अपने घर में इस तरह की चाय पीते हैं। फिर कुछ रुककर वह बोला, जीवन में जो कुछ भी अच्छा है, वह सर्वसुलभ है। उसे पाने के लिए कुछ खर्च नहीं करना पड़ता। जैसे हवा, पानी, आग, धरती, फूल और चारों तरफ छाया हुआ आकाश।
कोई एक ही इस आत्मतत्व को आश्चर्य से देखता है, और वैसे ही दूसरा कोई ही इसे दूसरों को बताता है, जिन्हें बताता है, उनमें भी कोई ही सुनना जानता है, परंतु कोई कोई सुन कर भी इसे नहीं जानता। आश्चर्य है कि बहुत कम लोग इसे जान पाते हैं। गीता का यह श्लोक (2-29) विचारों को झकझोरने के लिए काफी है। हमारे आसपास करोड़ों-अरबों चमत्कार हो रहे हैं। परंतु हम उनको देखकर भी अनदेखा कर देते हैं। जितनी आपकी बुद्धि अविकसित होगी, उतनी छोटी-सी चीज आपको विस्मित कर देगी। और यदि आपकी बुद्धि बहुत विकसित होगी तो सूक्ष्म से सूक्ष्म चीज़ भी आपको आश्चर्य चकित कर देगी। कोई व्यक्ति नियाग्रा फॉल, ग्रैंड कैनियन या माऊंट एवरेस्ट को देख कर आश्चर्यचकित हो जाता है। परंतु जिनकी बुद्धि और विकसित हो तो उनको आश्चर्यचकित होने के लिए माऊंट एवरेस्ट जाने की जरूरत नहीं, वे तो पहली बारिश के चमत्कार से ही आश्चर्यचकित हो जाएंगे। और अध्यात्म विद्या में विकसित व्यक्ति को एक अनार के दानों की पैकिंग या एक नारियल की अंदरूनी संरचना ही अत्यधिक आश्चर्यचकित कर देती है।
दो ढाई साल पहले स्विटजरलैड की सर्न प्रयोगशाला में एक कण का पता लगा था तो वैज्ञानिक और विज्ञान की तुलना में रहस्यवाद को तरजीह देने वाले ईश्वरवादियों दोनों की बांछे खिल गई थी। विज्ञानवादियों को इसलिए कि दुनिया में होती रहने वाली उलटफेर के लिए एक सुनिश्चित कारण मिल गया है। आस्थावादियों का कहना था कि अब विज्ञान भी इस नतीचे पर पहुंच रहा है कि दुनिया में होते रहने वाले बदलाव की व्याख्या करने में फिलहाल विज्ञान असमर्थ है और कहीं न कहीं वह भी सर्वशक्तिमान कण में आस्था रखने के पक्ष में मौन है या कोई प्रश्नचिह्न नहीं लगा रहा। हिग्स कण के सिध्दांत से परिचित कराने वाले ब्रिटिश भौतिक वैज्ञानिक प्रो.पीटर हिग्स दुखी हुए कि लोग इस कण को ईश्वर कह रहे हैं। अज्ञानतावश धार्मिक लोग इसे ईश्वरीय कण कहकर प्रचारित कर रहे हैं। प्रयोगशाला में जब इस सिद्धांत को प्रयोग परीक्षण के तौर पर सही पाया गया तो उस कण का नाम रखा गया हिग्स बोसान। हिग्स खुद प्रोफेसर पीटर हिग्स के नाम पर था और बोसान भारतीय वैज्ञानिक सत्येन्द्र नाथ बोस और अलर्बट आईस्टीन के नाम (बोस+आन) पर।
जिस तरह पदार्थ सूक्ष्म कणों से बना है, उसी तरह  प्रकाश भी सूक्ष्म ऊर्जा कणों से बना है। ये ऊर्जाकण निश्चित मात्रा में प्रवाहित होते रहते हैं। यह पता लगने के बाद पिछले सौ वर्षों में विज्ञान की दुनिया ही बदल दी। जानकार हैरानी होगी कि इस तथ्य का पता म्यूनिख विश्वविद्यालय से वि‌ज्ञान पढ़ा रहे मैक्स प्लैंक के सपने से हुआ था। इसके बाद तो आकाश में आवाज से भी तेज चलने वाले विमान और अंतर‌िक्ष में विद्युत तंरगों से होड़ लेने वाले यान दौड़ने लगे। इक्कीस वर्ष की आयु में भौतिक शास्त्र में पीएचडी करने के बाद वहीं पढ़ाने लगे प्लैंक के मन में नया कुछ करने की धुन थी, जिससे मनुष्य जाति कृतकृत्य हो जाए। बीस साल तक वे प्रयोगशाला में शोध प्रयासों में लगे रहे। प्रयोग, परी‌क्षण और अनुसंधान में दिन रात जुटे रह कर भी उन्हें कुछ हासिल नहीं हुआ।
तब सृष्टि की शुरुआत ही हुई थी। उस समय दो देवशक्तियां थीं, एक रजनी और दूसरा दिवाकर। दोनों में खूब पटती थी, पर दोनों के मिजाज अलग-अलग थे। रजनी आराम करना, सजना-संवरना पसंद करती थी, तो दिवाकर हरदम दौड़ते-भागते रहना। रजनी कभी चंदा-सी पूरी खिल जाती, तो कभी सिकुड़कर आधी हो जाती। वहीं दिवाकर लाल चेहरा लिए पसीना बहाता, दौड़ भाग में लगा रहता। दिवाकर और रजनी में अक्सर बहस होती। दिवाकर कहता, काम ज्यादा जरूरी है और रजनी कहती आराम। दोनों अपनी-अपनी दलीलें रखते, पर किसी भी नतीजे पर वे न पहुंच पाते। हारकर भगवान ने थोड़े समय के लिए रजनी को दिवाकर के उजाले वाली चादर दे दी और दिवाकर को रजनी की अंधेरे वाली, ताकि एक-दूसरे का काम करते हुए वे खुद ही फैसला कर सकें। और उस दिन से सुबह दिन का रूप धारण किए रजनी जल्दी-जल्दी काम निपटाती है और रजनी बने दिवाकर को आराम का महत्व समझ में आने लगा है। अब वह रजनी को आलसी नहीं कहता, बल्कि थकने पर खुद भी आराम करता है। सुनते हैं, अब दोनों ही जान गए हैं कि अपनों में छोटा या बड़ा, कुछ नहीं होता। कोई महीने भर बाद दिवाकर और रजनी को एक दिन भगवान के घर से बुलावा आया। दोनों पहुंचे और भगवान ने एक-दूसरे का हाल पूछा। दोनों एक-दूसरे से संतुष्ट थे। वे कहने लगे, कहीं मतभेद हो, तो एक दूसरे का काम बदल कर फर्क समझ आ जाता है और किसी को शिकायत नहीं रहती। दिवाकर और रजनी को समझ में आ गया कि कोई भी व्यक्ति कम या ज्यादा महत्वपूर्ण नहीं। सबके अपने-अपने काम हैं। जीवन सुचारु और शांतिमय हो, इसके लिए काम और आराम, दोनों जरूरी हैं।
मनुष्य और परमात्मा के बीच सेतु की तरह है गुरु। वह सिर्फ सेतु ही नहीं है बल्कि पथ को आलोकित करने वाले सूरज की तरह भी है। लेकिन सूरज का प्रकाश अगर जलाने लगे तो वह चांदनी की तरह शीतल भी है। गुरु के विविध रूप है, और कुल मिलाकर वह मनुष्य के भीतर सोए हुए परमात्मा की अभिव्यक्ति है। गुरु पू्र्णिमा (31 जुलाई) के संदर्भ में उस संभावना का मंथन करते हुए कहना होगा क‌ि जो अंधेरे से ज्ञान की और ले जाए वह गुरु है। अदि गुरु महादेव हैं। जीवन में गुरु का होना बहुत जरुरी है। जिन्होंने गुरु का चुनाव नहीं किया गया, उनके लिए निगुरा शब्द का इस्तेमाल किया जाता है। निगुरा अर्थात जिसका कोई गुरु न हो। यह संबोधन एक अपशब्द समझा जाता है। आत्मिक क्षेत्र में गुरु को माता पिता से भी श्रेष्ठ समझा जाता है। माता पिता के संबंध में मानते हैं कि वे ब्रह्मा विष्णु की भूमिका में होते हैं। उनके साथ गुरु शिव के रूप में माने जाते हैं। उन्हीं की तरह असंग और निरपेक्ष, अपने शिष्य को अविद्या के अंधकार से दूर रखने वाली, अनुग्रह करने वाली शक्ति की तरह। तभी तो गुरु को भगवन से ऊपर माना गया है दर्ज़ा मिला है।
साल में दो बार नवरात्रि मानने का चलन बदल रहा है और इस बार आषाढ़ में गुप्त नवरा्त्रि के नाम से भी एक अनुष्ठान लोकप्रिय होता दिखाई दे रहा है। आषाढ़ की नवरात्रियां नई नहीं हैं। कहते हैं कि ईसा से तीसरी शताब्दी पहले भी इनका चलन था। पर तब योगी यति और तंत्र मंत्र साधने वाले लोग ही इन दिनों तप अनुष्टान करते थे। लेकिन अब संचार और संपर्क की सुविधा के कारण इस अवसर का लाभ सभी उठाने लगे हैं। कालिका पीठ के आचार्य निरंजन पुरी का कहना है कि संचार और संपर्क की सुविधा नहीं, भीतर से खाली होते जा रहे मनुष्य की आध्यात्मिक जरूरते बढ़ रही है। इसलिए आषाढ़ की नवरात्रियां भी लोकप्रिय हो रही हैं। अभी तो तीसरी नवरात्रि ही चलन में आई है। आगे पौष और माघ की नवरात्रियां भी प्रचलित होंगी। फिर हो सकता है कि हर महीने नवरात्रियां मनाई जाने लगें। समाज में बढ़ती आपाधापी और तनाव का अध्ययन करते हुए महंत निरंजन पुरी इस नतीजे पर पहुंचे हैं कि शुक्ल पक्ष का चंद्रमा प्रतिपदा से नई ऊर्जा ग्रहण करने लगता है। नवमी तक वह पर्याप्त बली हो जाता है। अपनी आध्यात्मिक गरिमा और साधना के उपयुक्त माहौल के कारण तो इस अवधि का महत्व है ही, व्यक्ति की अपनी मनस्थिति भी चंद्रमा की घटती बढ़ती कलाओं से प्रभावित होती है। सभी जानते हैं कि चंद्रमा के प्रकाश का आकार अमावस्या से पूर्णिमा तक बढ़ता है और पूनम के बाद अमावस तक घटता जाता है और तेरहवीं या चौदहवीं रात को वह बिलकुल नहीं दिखाई देता। अमावस के बाद दूसरी रात को नया चांद दिखाई देता है। चौथी रात को पूरा प्रकाशित होता है। नवरात्र का सीधा संबंध चंद्रमा और मनुष्य के बीच तालमेंल से है। मनुष्य ही क्या जीव जंतु और प्रकृति के जड़ घटक तक चंद्रमा की इन कलाओं से प्रभावित होते हैं। नवरात्रि अर्थात मौसम में आने वाले सामान्य उतार चढ़ाव के दिनों में चंद्रमा की बढ़ती हुई कलाओं के मौके का उपयोग मन को साधने के लिए किया जा सकता है। साधकों और इन उपायों से आगे तक गए सिद्ध पुरुषों की मानें तो अगले दिनों साल के प्रत्येक चांद्रमास में शुरु के दिनों में नवरात्र मनाए जा सकते हैं। महंत पुरी के अनुसार यह सोचना और कहना जल्दबाजी होगी कि बढ़ते मनोरोग या दुर्बलताएं देख कर चिकित्सक भी चंद्रमा की इन कलाओं का नवरात्र उपयोग करने की सलाह देने लगें।
क्या आपने कभी किसी के ऊपर हो रहे अत्याचार के विरूद्ध आवाज उठायी है। किसी कमज़ोर और लाचार को पिटता देखकर मदद के लिए आगे आएं हैं। अगर आपने ऐसा नहीं किया है तो समझ लीजिए आपने अपने खाते में पाप की पूंजी जमा कर ली है। शास्त्रों में जिस प्रकार से पाप और पुण्य को परिभाषित किया गया है उसके अनुसार जो व्यक्ति किसी को कष्ट में देखकर उसकी मदद नहीं करता है। किसी के भय से अथवा अपने स्वार्थ के कारण झूठ बोलता है और शरण में आये व्यक्ति की रक्षा नहीं करता है वह पापी है। इस संदर्भ में एक कथा का उल्लेख पुराणों में मिलता है। एक थे राजा शिवि। इनके धार्मिक स्वभाव और दयालुता एवं परोपकार के गुण की ख्याति स्वर्ग में भी पहुंच गयी। इन्द्र और अग्नि देव ने योजना बनायी कि राशि शिवि के गुणों को परखा जाए। एक दिन अग्नि देव कबूतर बने और इन्द्र बाज। कबूतर उड़ता हुआ राजा शिवि की गोद में आकर बैठ गया और अपनी रक्षा के लिए प्रार्थना करने लगा। इसी बीज बड़ा सा बाज राजा शिवि के पास पहुंचा और कबूतर को वापस करने के मांग करने लगा। बाज ने कहा कि, कबूतर मेरा आहार है अगर आप मुझे वापस नहीं करेंगे तो आपको मुझे भूखा रखने का पाप लगेगा। बाज की बातों को सुनकर राजा शिवि ने कहा कि कबूतर मैं तुम्हें नहीं दूंगा अगर कोई अन्य उपाय है तो बताओ। बाज ने कहा कि कबूतर के मांस के बराबर मुझे मांस दे दीजिए इससे मेरा काम हो जाएगा। राजा ने विचार किया कि एक जीव को बचाने के लिए दूसरे जीव का कष्ट देना पाप होगा। यही सोच कर राजा ने कबूतर को तराजू के एक पलडे में डाल दिया और अपने शरीर से मांस काटकर दूसरे पलड़े में रखने लगे। लेकिन काफी मांस रखने के बाद भी पलड़ा हिला तक नहीं। अंत में राजा शिव स्वयं दूसरे पलड़े पर बैठ गये और बाज से कहा कि तुम मुझे खाकर अपनी भूख शांत कर लो। राजा के इस दयालुता और शरण में आये हुए कि मदद करने की भावना को देखकर कबूतर अग्नि देव और बाज देवराज इन्द्र के रूप में प्रकट हुए। आसमान से फूलों की वर्षा होने लगी। देवराज इन्द्र ने कहा कि तुम ने धर्म की लाज रखी है। जो शरण में आये की रक्षा नहीं करता वह पापी है। कमज़ोर की सहायता न करने वाला भी अधर्मी है। दोनों देवताओं ने राजा शिवि को आशीर्वाद दिया और स्वर्ग चले गये।
लगभग सोलह सौ वर्ष पहले की बात है। संत स्कालस्टिका प्रत्येक वर्ष अपने भाई संत बेनडिक्ट से मिलने जाया करती थीं। दिन भर आध्यात्मिक विषय पर बात करके वह शाम को अपने स्थान को लौट जाया करती थी, क्योंकि स्कालस्टिका का यह नियम था कि वह रात में अपने मठ में ही निवास करती थीं, और बेनडिक्ट भी केसिनी की पहाड़ी पर स्थित अपने मठ में चले जाते थे। स्कालस्टिका को केसिनी मठ में जाने की आज्ञा नहीं थी। इससे वर्ष में एक दिन बेनडिक्ट भी मठ से कुछ दूर आ जाते थे बहन से मिलने के लिए, और स्कालस्टिका भी आ जाती थी। एक साल संत स्कालस्टिका अपने भाई से मिलने गईं। उन्हें ऐसा लगा कि वह उनकी अंतिम भेंट है। मिलने पर स्कालस्टिका ने अपने भाई से प्रार्थना की, मेरी बड़ी इच्छा है कि आज आप अपने मठ में न जाएं। यह कहते-कहते उनका हृदय भारी हो चला था,और आंखों से आंसुओं की धार बहने लगी थी। बहन, तुम ठीक कहती हो, पर मैं अपने नियम से विवश हूं। मेरे लिए मठ से बाहर रात में रहना अत्यंत कठिन है। दिन में तो हमलोगों ने भगवान की स्तुति, स्मरण और चिंतन में अपने समय का सदुपयोग किया ही है-यह कहकर संत बेनडिक्ट ने अपने साथियों के साथ केसिनी की पहाड़ी पर स्थित मठ की ओर प्रस्थान करना चाहा। भाई के दृढ़ निश्चय से स्कालस्टिका का गला भर आया। वह मन में भगवान का ध्यान करने लगीं। अचानक आकाश में बादल छा गए, बिजली चमकने लगी, पवन का वेग बढ़ गया और वृष्टि होने लगी। संत बेनडिक्ट ने कहा, बहन, ईश्वर क्षमा करें। तुमने यह क्या कर डाला। स्कालस्टिका ने प्रसन्न होकर कहा, मैंने आपका दरवाजा खटखटाया, पर आपने मेरी पुकार की उपेक्षा कर दी। मैंने भगवान से प्रार्थना की, तो उन्होंने अपनी कृपा से मुझे निहाल कर दिया। अब तो आप रुकेंगे ही! प्रार्थना की शक्ति अमोघ है- यह कहते हुए बेनडिक्ट ठहर गए। उन्होंने रात में अपनी बहन से भगवच्चर्चा संबंधी बात की। निस्संदेह यह उनकी अंतिम भेंट थी।
बहुत से लोग कहते सुने जाते हैं कि मेरी कुंडलिनी जाग्रत है, या जाग रही है। स्वात्माराम योगी के अनुसार योग साधना में लगे दस में से आठ लोगों को लगता है कि उनकी कुंडलिनी जाग रही है। लेकिन क्या यह सच है? इस विषय में की गई खोज जो यह बताती है कि ज्यादातर दावे खोखले ही हैं। लेकिन वे गलत भी नहीं है। योगविद्या केंद्र अनुराधापुर (महाराष्ट्र) में शोध प्रयोग और अनुसंधान कर रहे योगी का कहना है कि जिन्हें कुंडलिनी जागरण का अनुभव होता है, वह सही इस मायने में है कि साधना के दौरान सचमुच ऐसा लगता है। कुछ लोग साधना करने का अभिनय करते या आधे अधूरे मन से इस मार्ग पर चलते हैं। वे भी इस तरह के अनुभवों का दावा करने लगते हैं। लेकिन कई साधकों को अनुभूति होती है, पर वह प्रतीती मायावी ही होती है।
पंडित वेणीप्रसाद देश भर में अपनी विद्वता की धाक जमाते काशी पहुंचे। वहां के विद्वानों ने सोचा कि पंडित जी को शास्त्रार्थ में हराना असंभव है। इसलिए उन्होंने तय किया कि कबीर से शास्त्रार्थ के लिए कहा जाए। इस सोच के पीछे पंडितों का ख्याल था कि एक तीर से दो शिकार हो जाएंगे। कबीर पंडित वेणीप्रसाद से शास्त्रार्थ के लिए तैयार हो गए। पढ़ें,जान लीज‌िए, मरने के क‌ितने द‌िनों के बाद म‌िलता है नया जन्म शास्त्रार्थ तय होने के एकाध दिन बाद की ही बात है। वेणी पंडित जी अहले सुबह शौचादि के लिए बाहर जंगल की तरफ गए। संयोग से कबीर भी उधर पहुंच गए। उन्हें न जाने क्या सूझा कि वेणी पंडित को देखते ही उन्हें राम-राम कह दिया। पंडित जी तब दिशा-मैदान से निपट कर लौट रहे ही थे। उन्होंने कबीर के अभिवादन का उत्तर नहीं दिया। कबीर ने फिर दोहराया और कोई उत्तर नहीं मिला, तो वह बार-बार राम-राम कहने लगे। पंडितजी ने गुस्सा होकर मिट्टी का एक ढेला उन्हें मारा। वेणी पंडित कबीर को पहचान न सके थे। जब शास्त्रार्थ शुरू हुआ, तो कबीर ने आदर से पंडित जी से पूछा, मुझे आश्चर्य हुआ कि सुबह आपने राम-राम का उत्तर क्यों नहीं दिया। पंडित जी पहले तो झेंपे, फिर बोले कि उस समय मैं अपवित्र अवस्था में था। कबीर ने पूछा कि फिर कौन-सा साधन अपनाकर आप पवित्र हुए? वेणी पंडित ने दिल्लगी-सी करते हुए कहा, भगत जी, क्या आप इतना भी नहीं जानते कि मिट्टी और पानी से हाथ धो लिए जाते हैं और शुद्ध हो जाते हैं। कबीर ने कहा, पंडित जी, मिट्टी, जल, वायु और अन्यान्य वस्तुओं में भी मलिनता रहती है। कोई भी चीज पवित्र करने में समर्थ नहीं है। सिर्फ राम नाम का उच्चारण करने से ही कोई आदमी शुद्ध हो सकता है। कहना न होगा कि वेणी पंडित ने फिर कबीर से शास्त्रार्थ किया ही नहीं।
दस महाविद्याओं की उपासना का पर्व 'गुप्त नवरात्र' के प्रति श्रद्धालु जनों का आकर्षण अब बढ़ रहा है। अंतर्कथा है कि विष्णु के शयन काल की अवधि के बीच जब देव शक्तियां क्षीण होने लगती हैं तब पृथ्वी पर रूद्र, वरुण, यम आदि का प्रकोप बढ़ने लगता है। पढ़ें,शादीशुदा लोगों का बनारस के इस घाट पर नहाना ठीक नही इन विपत्तियों से बचाव के लिए गुप्त नवरात्र में मां दुर्गा की उपासना की जाती है। सतयुग में चैत्र नवरात्र, त्रेता में आषाढ़ नवरात्र, द्वापर में माघ और कलयुग में आश्विन की साधना-उपासना का विशेष महत्व रहता है।  मार्कंडेय पुराण में इन चारों नवरात्रों में शक्ति के साथ-साथ इष्ट की आराधना का भी विशेष महत्व है।   शिवपुराण के अनुसार पूर्वकाल में दैत्य दुर्ग ने ब्रह्मा को तप से प्रसन्न कर चारों वेद प्राप्त कर लिए। वह उपद्रव करने लगा। वेदों के नष्ट हो जाने से देव-ब्राह्मण पथ भ्रष्ट हो गए। जिससे पृथ्वी पर वर्षों तक अनावृष्टि रही । देवताओं ने मां पराम्बा की शरण में जाकर दुर्ग का वध करने का निवेदन किया। पढ़ें,जनेऊ को आखिर दाएं कान पर ही क्यों लपेटते हैं? मां ने अपने शरीर से काली, तारा, छिन्नमस्ता, श्रीविद्या, भुवनेश्वरी, भैरवी, बगला, धूमावती, त्रिपुरसुंदरी और मातंगी नाम वाली दस महाविद्याओं को प्रकट कर दुर्ग का वध किया। दस महाविद्याओं की साधना के लिए तभी से 'गुप्त नवरात्र' मनाया जाने लगा।
गुरु गेहूं के एक खेत के पास खड़े थे। उन्हें वहां खड़ा देख कुछ शिष्य भी उनके पास आ गए। कुछ आते ही गुरु की सेवा में जुट गए, जबकि कुछ शिष्य अपने साथी शिष्यों से चर्चा करने लगे। उन्हीं शिष्यों में से एक ने अपनी समस्या या कहें कि जिज्ञासा गुरु के सामने रखी। वह शिष्य परमात्मा के लिए उत्सुक था, जिसे वेदांत की परंपरा में सत्य भी कहते हैं। परमात्मा या सत्य के संबंध में शिष्य ने गुरु से पूछा, सत्य मुझे प्राण से भी ज्यादा प्रिय लगता है, इसलिए मैं उसे पाना चाहता हूं। उसकी ओर ले-जानेवाला मार्ग कौन सा है? मैं उसकी खोज कैसे करूं? गुरु उसकी बात सुनकर चुप रहे, मानो उन्होंने कुछ सुना ही न हो। वह शिष्य भी कुछ पल उत्तर की प्रतीक्षा करता रहा और फिर दूसरी दिशा में देखने लगा, जैसे वह गुरु के पास से जाने के बारे में सोच रहा हो। तभी गुरु ने पूछा, तुमने अपने दाएं हाथ में कौन-सी अंगूठी पहनी है? शिष्य ने कहा, यह मेरे पिता की निशानी है। अंतिम समय में उन्होंने मुझे बड़े स्नेह से यह दिया था। इसे मैं हमेशा पहने रहता हूं। यह सुनकर गुरु ने कहा, इसे मुझे दे दो। शिष्य ने उंगली से अंगूठी निकालकर विनयपूर्वक गुरु को सौंप दी। गुरु ने तत्क्षण वह अंगूठी खेत के बीच गेहूं की बालियों की ओर उछाल दी। शिष्य अचरज मिश्रित भय से चिल्लाया, यह आपने क्या किया? अब मुझे सब कुछ छोड़कर अंगूठी की खोज करनी पड़ेगी। वह मेरे लिए बहुमूल्य है! उसे मैं किसी भी कीमत पर पाना चाहता हूं। गुरु ने शांत स्वर में जवाब दिया, वह तो तुम्हें मिल ही जाएगी, पर उसे पा लेने पर तुम्हें तुम्हारे प्रश्न का उत्तर भी मिल जाएगा। सत्य का पथ भी ऐसा ही होता है। वह अन्य सभी पथों से अधिक मूल्यवान और जरूरी है।
पूरा जीवन जप-तप में लगाने के बाद भी बड़े-बड़े योगियों एवं संयासियों मां भवानी के दर्शन नहीं हो पाते हैं। लेकिन एक ऐसा भक्त भी था जिसकी सादगी और प्रेम भाव से प्रसन्न होकर माता ने दर्शन दिये और प्रतिदिन जलावन के लिए लकड़ी पहुंचाने का वचन भी दिया। इस महान भक्त का नाम था स्वामी रामानंदाचार्य। कबीरदास, रैदास, श्री सुखानंद जी एवं तुलसीदास के गुरू नरहरिदास इनके शिष्य थे। रामांनंदाचार्य के विषय में कथा है कि एक बार बरसात के मौसम में इनके आश्रम में साधुओं की एक टोली पहुंची। जलवान के लिए इकट्ठा की गयी सारी लकड़ियां गिली हो चुकी थी। साधुओं के लिए भोजन का प्रबंध करने के लिए स्वामी जी को सूखी लकड़ियों की आवश्यकता पड़ी। कहीं से सूखी लकड़ी का प्रबंध का उपाय न देखकर स्वामी जी ने निश्चय किया कि आश्रम में मौजूद मां भवानी के मंदिर को तोड़कर उसकी लकड़ियों से भोजन बनाएंगे। स्वामी रामानंदाचार्य मां भवानी के मंदिर में पहुंचे और मंदिर को तोड़ना शुरू कर दिया। मंदिर को टूटता देखकर मां भवानी प्रकट हो गयी और मंदिर नहीं तोड़ने का आग्रह करने लगी। इस पर स्वामी जी ने कहा कि साधुओं की सेवा के लिए भोजन का प्रबंध करना है। बिना मंदिर तोड़े सूखी लकड़ियां प्राप्त नहीं होगी। मैं साधुओं को भूखा नहीं रख सकता है इसलिए मंदिर तोड़ना आवश्यक है। स्वामी जी की बातों को सुनकर माता ने कहा कि सूखी लकड़ियों का प्रबंध मैं कर दूंगी और प्रतिदिन सूखी लकड़ियों का एक गट्ठर तुम्हारे आश्रम में पहुंचाउंगी। माता ने अपने वचन को पूरा किया और प्रतिदिन लकड़ियां पहुंचाने लगी। इस घटना की खब़र एक अन्य व्यक्ति को लग गयी। वह भी स्वामी जी की तरह मंदिर तोड़ने पहुंच गया। क्रोधित होकर माता प्रकट हुई और उस व्यक्ति की खूब पिटाई की। क्षमा याचना करने पर माता ने उस व्यक्ति को छोड़ दिया और स्वामी जी के आश्रम में सूखी लकड़ियां पहुंचाने का काम उसे सौंप दिया।
वाराणसी में एक शीलवान गृहस्थ रहता था। उसकी तीन बेटियां थीं। मगर बेटियों की शादी से पहले ही उसका निधन हो गया। मरने के बाद उसने एक हंस के रूप में जन्म लिया। उसके पंख सोने के थे। पिछले जन्म के संस्कार के कारण उसे पूर्वजन्म की घटनाएं याद थीं, यहां तक कि उसे मनुष्य योनि की भाषा भी याद रही। एक दिन जब परिवार के प्रति मोह का तीव्र आवेग आया, तो वह उनसे मिलने वाराणसी चला आया। वहां उसने देखा कि उसकी मृत्यु के बाद परिवार की आर्थिक दशा दयनीय हो चुकी थी। उसकी पत्नी और बेटियां अब सुंदर वस्त्रों की जगह चिथड़ों में दिख रही थीं । उसने उन्हें अपना एक सोने का पंख दिया, ताकि उसे बेचकर परिवार की दरिद्रता कम हो सके। इस घटना के बाद हंस अक्सर उनसे मिलने वाराणसी आता, और उन्हें सोने का एक पंख देकर चला जाता। एक दिन उसकी पत्नी की लोभी प्रवृत्ति ने जोर मारा। उसने बड़े प्यार से हंस को अपने करीब बुलाया और बड़ी बेदर्दी से उसकी गर्दन पकड़ कर सारे पंख नोच डाले। मगर उसके हाथों में सिर्फ साधारण पंख ही आए, क्योंकि हंस की इच्छा के विरुद्ध नोचे जाने पर पंख साधारण हंस के समान हो जाते थे। जब यह घटना हुई, तब बेटियां वहां नहीं थीं। जब वे लौटकर आईं, और अपने पूर्व-जन्म के पिता को पंखविहीन खून से सना देखा, तो सारी बात समझ गई। उन्होंने हंस की भरपूर सेवा सुश्रुषा की, और कुछ ही दिनों में उसे स्वस्थ कर दिया। स्वाभाविक ही उसके पंख फिर से आने लगे। मगर अब वे सोने के नहीं थे। जब हंस के पर्याप्त पंख निकल आए, तो वह उस घर से उड़ गया। फिर वह कभी वाराणसी में दिखाई नहीं दिया। -दलाई लामा के सान्निध्य में धर्मशाला में पढ़ी गई जातक कथा
शास्त्रों में सृष्टि के आरंभ से प्रलय काल तक की अवधि को चार युगों में बांटा गया है। वर्तमान में हम जिस युग में जी रहे हैं उसे कलयुग कहा गया है। इससे पहले तीन युग बीत चुके हैं सतयुग, त्रेता और द्वापर। भगवान श्री राम का जन्म त्रेतायुग में हुआ था और द्वापर में भगवान श्री कृष्ण का। कलियुग के अंत में भगवान कलकि अवतार लेंगे और संसार में फैले पाप और अन्याय के साम्राज्य का अंत करके पुनः धर्म की स्थापना करेंगे। भगवान ने चारों युगों में सबसे कम उम्र कलियुग को प्रदान किया है। शास्त्रों में सतयुग की अवधि 17 लाख 28 हजार वर्ष बतायी गयी है और त्रेता की अवधि 12 लाख 28 हजार। द्वापर युग की अवधि 8 लाख 64 हजार है जो त्रेता से लगभग 4 लाख वर्ष कम है। कलियुग की अवधि द्वापर से ठीक आधी, यानी 4 लाख 32 हजार है। सतयुग से कलयुग तक सभी युगों की अवधि छोटी होती गयी है। इसका कारण यह है कि, भगवान बताना चाहते हैं, जो जितना पापी होगा उसकी उम्र उतनी कम होगी। भविष्य पुराण सहित कई शास्त्रों एवं पुराणों में बताया गया है कि कलियुग में पाप की पराकाष्ठा होगी। मनुष्य का व्यवहार सृष्टि के नियम के विरूद्ध होता जाएगा। हिंसा में मनुष्य पशुओं को भी पीछे छोड़ देगा। पशु तो सिर्फ अपनी भूख मिटाने के लिए दूसरे पशु को मारते हैं मनुष्य अकारण ही दूसरे मनुष्य को मारेगा। सच्चे संत भिखारी कहलाएंगे और अपमानित होंगे। कथावाचक और झूठे संत ऊंचे आसन पर विराजमान होंगे। तुलसीदास जी ने भी कलियुग के इस रूप का वर्णन किया है। त्रेतायुग में रावण ने सीता का हरण किया लेकिन उनकी मर्जी के बिना उन्हें अपनाना पाप समझा। इस युग में छोटा भाई बड़े भाई के प्रति आज्ञाकारी था। बड़ा भाई अपने स्वार्थ के लिए छोटे भाई के साथ छल नहीं करता था। इसका उदाहरण राम, लक्ष्मण, भरत और शत्रुघ्न ये चार भाई हैं। त्रेता से जब द्वापर में आते हैं तब पाप बढ़ता दिखता है। द्वापर युग में देवर अपनी भाभी को बीच सभा में नग्न करने की कोशिश करता है जिसका उदाहरण द्रौपदी चीर हरण की घटना है। राजा अपनी शक्ति के मद में अबला स्त्री को हवस का शिकार बनाना चाहता है। इसका उदाहरण जयद्रथ द्वारा द्रौपदी हरण और दुर्योधन द्वारा भीलों की कन्या का हरण करने की घटना है। भाई अपने स्वार्थ की पूर्ति के लिए पूरे परिवार को युद्घ की आग में झोंक देता है इसका उदाहरण महाभारत युद्ध है। लेकिन कलियुग में आये दिन भाई-भाई, बाप-बेटे में स्वार्थ की पूर्ति के लिए लड़ाई होती है। लोगों की काम-वासना इतनी बढ़ गयी है कि आये दिन स्त्रियों का हरण होता है और उन्हें अपमानित किया जाता है। पाप आचरण से भरा हुआ कलियुग अगर अधिक दिनों का होगा तो सृष्टि में हाहाकार मच जाएगा। यही कारण है कि भगवान ने कलियुग को सबसे कम उम्र दिया।
जिन्हें आमतौर पर सनकी समझा जाता है, जरूरी नहीं कि वे भटके हुए लोग हों। तथ्य यह सामने आया है कि सनकी समझे जाने वाले लोगों में ज्यादातर प्रतिभाशाली लोग होते हैं। वे सनकी या भटके हुए इसलिए समझे जाते हैं कि उनका व्यवहार, रहन सहन और काम करने का ढंग सामान्य लोगों से अलग होता है। मिशिगन यूनिवर्सिटी, अमेरिका के मन:शास्त्रविभाग के प्रमुख ओलिवर होम्स की देखरेख में हुए एक अध्ययन के मुताबिक नब्बे से पंचानवे प्रतिशत प्रतिभाशाली लोग व्यक्तित्व से असहज लगते हैं। असहज अर्थात वे दुनियादार और कामयाब लोगों से अलग तरह के होते हैं। यूनिवर्सिटि के करीब 35शोधछात्रों ने प्रो. होम्स के निर्देशन में प्रसिद्ध विभूतियों का अध्ययन किया।
हर साल आषाढ़ मास की पूर्णिमा को गुरू पूर्णिमा के रूप में मनाया जाता है। इसका कारण यह है कि इसी दिन महाभारत महाकाव्य और पुराणों के रचयिता महर्षि व्यास का जन्म हुआ था। इन्हें आदिगुरू माना जाता है। प्राचीन काल से ही इस दिन गुरू की पूजा का नियम चला आ रहा है। छात्र इस दिन गुरू की पूजा करते हैं और उन्हें भेंट अर्पित करते हैं। अब विज्ञान भी मान रहा है कि आषाढ़ पूर्णिमा के दिन गुरू की पूजा और गुरू पू्र्णिमा का उत्सव मनाया जाना फायदेमंद है।
ऐसी मान्यता है कि रक्षाबंधन के दिन बहनें भाइयों की कलाई पर पवित्र धागा बांधती हैं ताकि भाई उनकी रक्षा करें। रक्षा बंधन का भाव केवल इतना ही नहीं है। वास्तव में रक्षा बंधन से अभिप्राय है जब बहन भाई की कलाई में रक्षा सूत्र बांधती है तो वह कह रही होती है, मैं जीवन के प्रत्येक क्षण में तुम्हारी रक्षा करूंगी। वास्तव में यही रक्षा बंधन का वास्तविक अर्थ है। यह धारणा गलत है कि महिलाएं कमजोर व शक्तिहीन होती हैं। उनमें बहुत ही अनोखी शक्ति होती है अर्थात संकल्प शक्ति। इस आंतरिक मजबूती के सहारे पुरुष की रक्षा करती है और उन्हें मजबूती प्रदान करती है। आपने सत्यवान व उनकी पत्नी सावित्री की कहानी अवश्य सुनी होगी।
देवीभाग्वात् पुराण के अनुसार भगवान विष्णु के चक्र से कटकर देवी सती के अंग के 51 टुकड़े हो गए। देवी सती के अंग के 51 टुकड़े धरती पर जहां जहां गिरे वह स्थान शक्तिपीठ के रुप में प्रतिष्ठित हो गए। माना जाता है कि इन शक्तिपीठों में आदि शक्ति स्वयं विराजमान रहती हैं। एेसा ही एक शक्तिपीठ है पंजाब के जलंधर शहर में  जो त्रिपुरमालिनी शक्तिपीठ के नाम से जाना जाता है।
पुनर्जन्म अर्थात मरने के बाद फिर से नया जन्म होता है या नहीं, इस बारे में विज्ञान तो किसी एक नतीजे पर पहुंच ही नहीं पाया है, धर्म दर्शन भी एक मत नहीं है। भारतीय मूल के सभी धर्म दर्शन पुनर्जन्म को मानते हैं, यहां तक कि आत्मा के अजर अमर अस्तित्व को ले कर मौन रहने वाले बौद्ध और जैन दर्शन भी पुनर्जन्म की संभावना को निश्चित मानते हैं। फिर से जन्म लेने की तकनीक पर भले ही मतभेद हों, पर दोबारा जन्म की बात को किसी न किसी रूप में सभी मान रहे हैं। विज्ञान दूसरी तरह से मानता है कि शरीर या जीवन का अंत नहीं होता। उसका रूप बदलता रहता है क्योंकि पदार्थ और शक्ति का कभी नाश नहीं होता। विभिन्न तत्वों (पंचतत्वों) के संयोग से जो जीव बनते हैं, मृत्यु के समय वे नष्ट होते तो दिखाई देते हैं पर वास्तव में वे मिट नहीं जाते।
मानव शरीर में साठ अरब के लगभग कोशिकाएं है। प्रत्येक कोष हजारों पावर स्टेशन, परिवहन और संचार संस्थान की मिली-जुली व्यवस्था वाले एक शहर की तरह है। कच्चे माल का आयात, नया माल होने और बचे हुए पदार्थों को निकाल फेंकने की गतिविधियां बराबर चलती रहती है। इन कोशाओं का व्यवहार और क्रिया प्रतिक्रिया देखें तो एक समर्थ प्रशासन की झांकी देखने को मिलती है। जीवकोश कितने सूक्ष्म होते हैं, इसका यदि अनुमान लगाना चाहें तो इस आधार पर लगा सकते हैं कि एक करोड़ सेल्स आराम से एक पिन के सिरे पर बैठ सकते हैं। इनके थोड़े बहुत स्थूल घटकों की झलक ही माइक्रोस्कोपिक यंत्रों से हो सकती है। विस्तार से देखना हो तो इलेक्ट्रान माइक्रोस्कोप की मदद लेना पड़ेगी। कोशिकाओं (सेल) के आधार पर देखने समझने की कोशिश करें तो पता चलेगा कि एक सौर-मण्डल या ब्रह्माण्ड अपने भीतर ही कायम है।
इतिहास के पन्नों को उलट करके देखेंगे तो पाएंगे कि आज जितना ऊंच-नीच एवं अमीर-गरीब का भेद-भाव है वह वैदिक काल के आरंभ में नहीं था। उस समय सामाजिक व्यवस्था को सुचारू रूप से चलाने के लिए कर्म के अनुसार वर्ग विभेद किया गया। लेकिन बाद में व्यवस्थाओं में जटिलता आती गयी और भेद-भाव बढ़ता गया। लेकिन यह भेद-भाव ऊपरी स्तर पर है। मूल में कहीं भेद-भाव नहीं है। मूल ईश्वर है और ऊपरी दुनिया वह है जहां हम मनुष्य और जीव-जन्तु विचरण करते हैं। भगवान की नज़र में सभी एक समान हैं। ईश्वर की दृष्टि में न तो जात-पात है और न लिंग भेद। श्री रामानंदाचार्य ने कहा है 'जात-पात पूछे न कोई। हरि को भजे सो हरि का होई।।' भगवान कभी किसी के साथ किसी आधार पर भेद-भाव नहीं करते हैं। केवट ने भगवान से प्रेम किया तो भगवान  बिना किसी भेद-भाव के केवट की नैया में बैठे और केवट की जीवन नैया को पार लगा दिया। श्री राम के चरण रज को पीकर केवट परम पद पाने में सफल हुआ। भगवान की दृष्टि में सभी बराबर हैं इसका उदाहरण भक्त सबरी के जीवन की एक घटना है। सबरी भील जाति की एक महिला थी। राम की भक्ति इनके मन में ऐसी बसी की राम में ही खुद को अर्पित कर दिया। एक बार सबरी मार्ग में झाड़ू लगा रही थी उस समय साधुओं का एक समूह मार्ग से गुजरा। अनजाने में सबरी का स्पर्श साधुओं से हो गया। साधु इससे नाराज हुए कि एक भीलनी उससे स्पर्श कर गयी। भगवान को यह बात अच्छी नहीं लगी। साधुओं को जात-पात के भेद-भाव की नासमझी को दूर करने के लिए भगवान ने एक लीला की। साधुगण जिस सरोवर में स्नान करते थे। उस सरोवर में जैसे ही साधुओं ने प्रवेश किया सरोवर का जल दूषित हो गया। सरोवर के जल से बदबू आने लगी। साधुओं ने सरोवर के जल को शुद्घ करने के लिए कई हवन और यज्ञ किया लेकिन कोई परिणाम नहीं निकला। एक दिन सीता की खोज करते हुए भगवान राम जब सबरी की कुटिया में पधारे तब साधुओं को अपने ऊपर काफी ग्लानि हुई। उन्हें समझ में आ गया कि सबरी की भक्ति उनकी भक्ति भावना से बढ़कर है। सभी साधु सबरी की कुटिया में पधारे। भगवान राम के दर्शनों के पश्चात साधुओं ने राम से प्रार्थना की, कि सरोबर के जल को निर्मल करने का उपाय बताएं। भगवान राम ने साधुओं से कहा कि आप सबरी के पैरों को धोएं और उस जल को ले जाकर सरोबर में मिलाएं। इस उपाय को करने से सरोबर का जल निर्मल हो जाएगा। साधुओं ने ऐसा ही किया और सरोवर का जल सुगंधित और स्वच्छ हो गया।  
आपने देखा होगा कि बहुत से लोग बाएं कांधे से दाएं बाजू की ओर एक कच्चा धागा लपेटे रहते हैं। इस धागे को जनेऊ कहते हैं। जनेऊ का धार्मिक दृष्टि से बड़ा महत्व है। जनेऊ का निर्माण दो तूड़ियों से किया जाता है जिसमें तीन -तीन लपेट होते हैं। तीनों लपेट क्रमशः ब्रह्मा, विष्णु और महेश इन तीनों देवताओं के प्रतीक माने गए हैं। धार्मिक दृष्टि से माना जाता है कि जनेऊ धारण करने से शरीर शुद्घ और पवित्र होता है। जबकि वैज्ञानिक दृष्टि से जनेऊ स्वास्थ्य और पौरुष के लिए बहुत ही लाभकारी होता है। यह हृदय रोग की संभावना को कम करता है। चिकित्सा विज्ञान के अनुसार दाएं कान की नस अंडकोष और गुप्तेन्द्रियों से जुड़ा होता है। मूत्र विसर्जन के समय दाएं कान पर जनेऊ लपेटने से शुक्र की रक्षा होती है। जिन पुरुषों को बार-बार बुरे स्वप्न आते हैं उन्हें सोते समय कान पर जनेऊ लपेट कर सोना चाहिए। माना जाता है कि इससे बुरे स्वप्न की समस्या से मुक्ति मिल जाती है। कान पर जनेऊ लपेटने से पेट संबंधी रोग एवं रक्तचाप की समस्या से भी बचाव होता है। माना जाता है कि शरीर के पृष्ठभाग में पीठ पर जाने वाली एक प्राकृतिक रेखा है जो विद्युत प्रवाह की तरह काम करती है। यह रेखा दाएं कंधे से लेकर कमर तक स्थित है। जनेऊ धारण करने से विद्युत प्रवाह नियंत्रित रहता है जिससे काम-क्रोध पर नियंत्रण रखने में आसानी होती है।
भगवान हैं और इसी भाव से हर व्यक्त‌ि मंद‌िर में जाता है और तीर्थयात्राएं करते हैं। लेक‌िन कुछ व‌िरले ही होते हैं ज‌िन्हें मंद‌िर या तीर्थ में भगवान म‌िलते हों। इसल‌िए बहुत से लोग ऐसा कहने लगते हैं क‌ि भगवान तो हैं ही नहीं, जो हैं वह हम ही हैं और यहीं हम यानी अहंकार का भाव उत्पन्न होने लगता है। अहंकार उत्पन्न होते ही भगवान से दूर‌ियां और बढ़ जाती है लेक‌िन अगर एक बात का ध्यान रखा जाए तो भगवान को अनुभव कर पाएंगे और उनसे म‌िलन भी हो सकता है। ओशो कहते हैं क‌ि स्‍त्री का मार्ग है। लेक‌िन ऐसा नहीं है क‌ि पुरुष उस मार्ग पर नहीं जा सकते। पुरुष को भी जाना हो, तो उसके मन में परमात्मा के प्रत‌ि प्रेयसी वाली भाव दशा चाह‌िए। भक्त‌ि के मार्ग पर पुरुष भी स्‍त्री होकर ही प्रवेश करता है। स्‍त्रैण होने का आध्यात्म‌िक अर्थ होता है, ग्राहक होना, र‌िसेप्ट‌िव होना। पुरुष है आक्रामक, एग्रेस‌िव, हमलावर। बायोलॉज‌िकली भी, जैव‌िक व्यवस्‍था में भी पुरुष हमलावर है। स्‍त्री ग्राहक है। गर्भ है। वह स्वीकार करती है, समा लेती है, आत्मसात कर लेती है। हमला नहीं करती है।
ज्योतिषशास्त्र के साथ ही साथ पुराणों में भी बुध को चन्द्रमा का पुत्र बताया गया है। नवग्रहों में बुध को युवराज का पद दिया गया है। पुराणों में बुध के विवाह के विषय में एक बड़ी ही रोचक कथा का वर्णन किया गया है। बुध की पत्नी का नाम ईला है। ईला के विषय में बताया गया है कि यह वैवस्वत मनु के पुत्र थे। इनका नाम इल था। कथा के अनुसार इल एक बार शिकार खेलने वन में गये। अनजाने में ही वह अम्बिका नामक वन में पहुंच गये। अम्बिका वन भगवान शिव द्वारा शापित था। एक बार शिव और पार्वती इस वन में विहार कर रहे थे उसी समय ऋषियों का एक समूह वन में आ पहुंचा। इससे पार्वती शर्मा गयी। शिव जी को ऋषियों का अचानक वन में प्रवेश करना अच्छा नहीं लगा और उन्होंने शाप दे दिया कि, शिव परिवार के अलावा अम्बिका वन में जो भी प्रवेश करेगा वह स्त्री बन जाएगा। भगवान शिव के शाप के कारण राज इल स्त्री बन गये। अपने बदले हुए रूप को देखकर इल बहुत दुःखी हुए। वन से बाहर निकलने पर उनकी मुलाकात बुध से हुई। बुध राज इल के स्त्री रूप पर मोहित हो गये। इल ने अपना नाम ईला रख लिया और बुध से विवाह कर लिया। ईला और बुध से पुरूररवा का जन्म हुआ। पुराणों में बताया गया है कि पुरूरवा बड़े होकर राजा बने, इनकी राजधानी गंगा तट स्थित प्रयाग थी। राजा पुरूररवा को एक दिन माता ईला ने दुःखी होकर अपने स्त्री बनने की कथा बतायी। इसके बाद पुरूरवा ने निश्चय किया कि वह अपनी माता को वास्तविक रूप में लाने की कोशिश करेंगे। इसके लिए पुरूरवा ने गौतमीगंगा यानी गोदावरी तट पर शिव की उपासना की। पुरूरवा की उपासना से प्रसन्न होकर शिव और पार्वती प्रकट हुए और वरदान मांगने के लिए कहा। पुरूरवा ने शिव से कहा कि उनकी माता ईला पुनः राजा इल बन जाए। इस पर भगवान शिव ने वरदान दिया कि गौतमी गंगा में स्नान करने से ईला पुनः इल बन जाएगी। ईला ने गौतमी गंगा में स्नान किया और पुनः राज इल बन गयी।
जब समय की धरा विपरीत होकर बहती है, उसे बुरा वक्त कहते हैं। उन संकट के क्षणों में अगर मनुष्य का विवेक और विश्वास दोनों खो जाए तो इंसान मुसीबतों की दलदली जमीन में धंसता चला जाता है। विवेक और विश्वास ऐसी मानवीय शक्ति हैं जिनके डगमगाने से मुश्किलें घटने के बजाए बढ़ती जाती हैं। जैसे किसी के उपर परेशानियों का पहाड़ एकाएक टूट पड़ा हो, क्योंकि ऐसे लम्हों में अच्छा करने का प्रयास भी विफल हो जाता है, विचार शक्ति क्षीण हो जाती है, निर्णय लेने की क्षमता नहीं रहती, समझदार होते हुए भी आदमी नासमझ जैसा बर्ताव करने लगता है। सबकुछ जानकारी अपने पास होते हुए भी दूसरे अनजान लोगों से विचार विमर्श करता है। लेकिन ऐसे समय में उसकी हालत को देखकर कोई तरस नहीं खाता और उल्टा लोग उसकी मजाक उड़ाते हैं। इसलिए अगर जीवन की राह में कभी ऐसे प्रतिकूल क्षणों का आगमन हो तो अपने विवेक को संभाल कर रखना और अपने विश्वास की डोर को कमजोर मत होने देना। क्योंकि मुसीबतों के भंवर जाल में विवेक और विश्वास ही पतवार का कार्य करते हैं। विवेक का अर्थ है होश-हवास में रहना, अपनी चैतन्यता को बनाए रखना। मस्तिष्क को शांत रखना, संयम और नियंत्रण को संजोए रखना और अपने गुरु तथा इष्टदेव के प्रति श्रद्घा भाव एवं विश्वास को कायम रखना। बुरे समय में अन्य बातों को भूलकर नेकी के महान कार्यों पर ज्यादा ध्यान टिकाना चाहिए। ऐसे समय में गुरु नाम जपते रहो, इष्ट देव की पूजा करते रहो, भगवान का ध्यान करते रहो, सेवा के कार्यों में संलग्न रहो, त्याग-तपस्या को अपनी दिनचर्या का अंग बना लीजिए। महानपुरुषों के जीवन चरित्रों का स्वाध्याय करें, संभव हो तो तीर्थ यात्रा जरूर कीजिए लेकिन अपने उत्तरदायित्व, कर्तव्यपरायणता से कभी विमुख नहीं होना। कर्म के उपासक बने रहो, आपकी लगातार की यह साध्ना एक दिन रंग अवश्य लाएगी, आपका विवेक और गुरु चरणों के प्रति विश्वास के प्रभाव से बुरा समय भी अच्छे समय में बदल जाएगा। पुण्यकर्म ही इंसान को मुसीबतों से बचाते हैं। किंतु मुसीबत में मन अधीर हो जाता है, रुदन करने लगता है, आंखों से गंगा-यमुना बहने लगती है। ऐसी स्थिति में भगवान की प्रार्थना हृदय से करो, अपने भाव-भावनाओं को पवित्रा बनाओ। अपनी बुद्घि द्वारा मन को समझाओ कि एक मनुष्य दूसरे मनुष्य का विश्वास तोड़ सकता है, परन्तु ईश्वर कभी किसी का विश्वास नहीं तोड़ता। समय तो सदा एक सा नहीं रहता, परिवर्तन तो प्रकृति का नियम है, सवेरा होने से पूर्व अंधेरा घना हो जाता है। जब गर्मी सभी सीमाएं तोड़ देती है, तब मेघ वर्षा अवश्य करते हैं, मनुष्य जब चारों ओर से घिर जाता है, कोई उसका मददगार नहीं बनता, तब ईश्वर ही उसकी सहायता करते हैं। चीरहरण के समय द्रौपदी कुरु सभा में जब तक अपनी सहायता के लिए अपने पांच पतियों सहित उपस्थित महान योद्घाओं को पुकारती रही तब तक उसे कोई सहारा प्राप्त नहीं हुआ। किंतु जैसे ही उसने भगवान श्रीकृष्ण का ध्यान किया, उन्हें हृदय से पुकारा तो दुःशासन चीर खींचते-खींचते थककर जमीन पर गिर गया, लेकिन द्रौपदी की लाज पर कोई आंच नहीं आई। यहां विश्वास का अद्भुत नजारा देखने को मिलता है। साभारः विश्व जागृति मिशन श्री सुंधाशु जी महाराज जीवन परिचय सुधांशु जी महाराज का जन्म 2 मई 1955 को उत्तर प्रदेश के सहारनपुर जिले में हुआ। इन्होंने गायत्री मंत्र द्वारा अज्ञानता दूर करने की विधि को जाना। बाल्यावस्था में ही इन्होंने मंत्र और श्लोकों का अच्छा ज्ञान अर्जित कर लिया था। 24 मार्च 1991 को रामनवमी के दिन इन्होंने दिल्ली में विश्व जागृति मिशन की स्थापना की। देश-विदेश में इसकी कुल 80 शाखाएं हैं। इस मिशन के द्वारा सुधांशु जी महाराज भारत ही नहीं विदेशों में भी अध्यात्म और जनकल्याण का संदेश प्रचारित कर रहे हैं। इनका मिशन निर्धनों और कमज़ोर व्यक्तियों की सहायता करता है। दिल्ली स्थित इनके आनन्दधम आश्रम में अस्पताल मौजूद हैं जहां गरीब व्यक्तियों को मुफ्त चिकित्सा सेवा उपलब्ध करायी जाती है। अन्य आश्रमों में भी बुजुर्गों एवं गरीबों के लिए विशेष सुविधाओं की व्यवस्था की गयी है। समय-समय पर विश्व जागृति मिशन के द्वारा सुधांशु जी महाराज देश-दुनिया में पीड़ित लोगों की सेवाओं में भी योगदान देते हैं।
रास्ते में निश्चित रूप से फूल, फल, झील, झरने और वन उपवन के सुहाने दृश्य आएंगे। पर उनमें रम मत जाना। निरंतर आगे ही बढ़ते रहना, इससे तुम उस स्रोत तक पहुंच सकोगे जहां से ये स्थितियां और उपलब्धियां निकल कर आती हैं। योगी निसर्गदत्त महाराज ने यह बात उपनिषदों और वेदांत के दूसरे ग्रंथों के आधार पर कही थी। पढ़ें,गर्भाधान के समय रखें इन बातों का ध्यान, होगी मनचाही संतान पिछली शताब्दी में जब ये बात कह रहे थे तो इसे साबित करने का कोई उपाय नहीं था। लेकिन कोयंबटूर के थियोसोफिकल सेंटर के संयोजक बी नागराजन ने साबित कर चौंका दिया है कि योग साधना जैसे जैसे आगे बढ़ती है, दुनिया के रंग बदलते जाते हैं। उनका कहना है कि योग के पहले चरण में जब साधक बैठना शुरु करता है और ठीक से बैठने लगता है, तभी से इस तरह के अनुभव होने लगते हैं। पढ़ें,इन कारणों से भगवान शिव को प्रिय है सावन का महीना अपने गुरु की बताई ध्यान विधि का अभ्यास कर रहे साधकों के अनुभव बटोर कर नागराजन ने कहा है कि निसर्गदत्त महाराज की बताई ध्यान विधि उपनिषदों और योग शास्त्रों से कोई अलग नहीं है। उसमे एकाग्रता साधने पर कुछ अतिरिक्त प्रयास बताए गए हैं। इन प्रयासों के साथ या इनके बिना भी जिन लोगों ने ध्यान में गति पकड़ी उन्होंने आसन सधते ही, यानी ठीक से बैठने लगते ही कोहरा, धुंआ, सूर्य, वायु, अग्नि के साथ जुगनू या बिजली की चमक अथवा चंद्रमा के शीतल प्रकाश जैसे दृश्य दिखाई देने लगे हैं। इन दृश्यों के आधार पर साधक की आंतरिक स्थिति, जरूरत और गति का अंदाज लगता है। पर उस बारीकी में जाना अभी जरूरी नहीं है। मुद्दे की बात यह है कि इन अनुभवों पर रुक जाना नहीं है। सिद्धि या साधना के मार्ग पर आगे तक बढ़ चुके संत महात्माओं का अनुभव तो यह है कि इन अनुभवों का होना जरूरी है। इन अनुभवों या उपलब्धियों को विभूति या सिद्धि कहते हैं। एक अरसे तक योग अभ्यास के बाद भी ऐसी शक्तियां या अनुभव हासिल नहीं होते तो मानना चाहिए कि ठीक मार्ग पर नहीं चल रहा है। परंतु सिद्धियों में कोई जादू की बात नहीं है। इंद्रियों की शक्ति बहुत अधिक है परंतु साधारणत: हमको उसका ज्ञान नहीं होता और न हम उससे काम लेते हैं। बहरहाल उन अनुभवों या उपलब्धियों में उलझे बिना आगे बढ़ते रहने पर कोई मंजिल मिलती है। वरना तो रास्ते में आगे बढ़ने के बजाय मील के पत्थर पकड़ कर ही रुक जाने वाली मिसाल बनती है।
गंगा, गऊ, गोपी, गीता और गायत्री सनातन संस्कृति के आधार हैं।  इन पांचों की पूजा होती। गंगा हिमालय से निकली और संपर्क में आने वाले प्रत्येक व्यक्ति को पवित्र करती है। वह कोई मामूली नदी नहीं है। उसमें स्नान से शरीर तो पवित्र होता ही है, उस के साथ पाप कर्मों  हो जाता है। लेकिन दुख  है कि इसकी महत्ता धीरे धीरे लुप्त होती गई। गंगा का प्रदूषण दिनोंदिन उसके लुप्त होने का खतरा उत्पन्न कर है। दूसरे मानदंड या आधार गाय को हम मां कहते हैं उसकी पूजा करते हैं। वह हमारी कृषि का आधार है, लेकिन उसका यह पक्ष अलग चर्चा का विषय है। अभी सिर्फ यही कि शास्त्रों के अनुसारउसके शरीर में अस्सी करोड़ देवी देवताओं का वास है। हर धार्मिक अनुष्ठान स्मरण और आराधन किया जाता है। लेकिन जीवन के हर क्षेत्र में उसकी उपेक्षा हो रही है। गोपी यानी नारी। वह घर परिवार और समाज में लक्ष्मी का प्रतीक है। जाहिर है जहां उसका अपमान होता हो, उसे सताया जाता हो, वहां लक्ष्मी अर्थात समृद्धि नहीं रहती। हो तो भी रूठ कर चली जाती है। वह समाज कभी फल फूल नहीं सकता नारी को तो हमारे यहां शक्ति, दुर्गा कहा गया है। इसी की बदौलत घर फलते फूलते हैं।
राजा महेंद्र प्रताप के पास अथाह संपदा थी, मगर उम्र बीतने पर भी उनकी कोई संतान नहीं हुई। निस्संतान महाराज के पास ब्रज के कुछ ज्योतिषी पहुंचे। राजा के शुभचिंतक ही उन्हें महल में लेकर आए थे। उन ज्योतिषियों में से एक ने कहा, महाराज, आपके भाग्य में पुत्र नहीं है। हालांकि आप पुत्रेष्टि यज्ञ करें, तो अवश्य पुत्र होगा। उन ज्योतिषी का नाम शायद पंडित मधुकर शास्त्री था। राजा साहब ने उनसे उपाय बताने के लिए धन्यवाद कहा और उसे अमल में नहीं लाने के लिए क्षमा मांगी। शास्त्री जी को संबोधित करते हुए राजा महेंद्र प्रताप ने कहा, मुझे इसका अफसोस है कि आपको व्यर्थ मुझ जैसे व्यक्ति के पास आकर अपना बहुमूल्य समय नष्ट करना पड़ा। इसके लिए मुझे क्षमा करें। मुझे अपना वंश चलाने के लिए कोई जीवधारी रूपी बेटा नहीं चाहिए। जो राशि बेटे पर खर्च होती, उसे मैं शिक्षा संवर्धन में लगाऊंगा। वृंदावन रोड पर महाराज की खूब जमीन पड़ी थी। उसका कोई उपयोग नहीं होता था। राजा महेंद्र प्रताप ने उस जमीन पर नींव खुदवाई और भवन बनवाने का काम शुरू किया। यह बीसवीं सदी के शुरुआती वर्षों की बात है। महाराजा महेंद्र प्रताप का सपना 1909 में पूरा हुआ। रियासत की बेशकीमती 27 एकड़ जमीन उन्होंने महाविद्यालय के लिए दे दी और जब वह बनकर तैयार हो गया, तो उन्होंने घोषणा की कि महाविद्यालय ही मेरा परिवार और अगली पीढ़ी है। इसी से मेरे उत्तराधिकारी सामने आएंगे। राजा साहब ने वृंदावन में प्रेम महाविद्यालय की स्थापना की। उसे ही अपना बेटा माना व लाखों की संपत्ति उसे दे गए। विरासत में उन्होंने लिखा कि मेरा वंश यह प्रेम महाविद्यालय ही आगे चलाएगा। समाज में शिक्षा के प्रसार की प्रवृत्तियां चल पड़े, तो मैं समझूंगा कि मेरा पुत्र सपूत निकला।
अपने आस-पास आपको बहुत से ऐसे लोग मिल जाएंगे जो अपनी छोटी-छोटी उपलब्धियों का ढ़िढ़ोरा पिटते नज़र आएंगे। आप सुनना न भी चाहें तब भी आपको बताए बिना नहीं छोड़ेंगे कि मैंने ऐसा किया, मैने वैसा किया। अगर मैं नहीं होता तो उस व्यक्ति का जाने क्या हो जाता। वहीं आपको कुछ ऐसे व्यक्ति भी मिलेंगे जो लोगों की सहायता करके, बड़ी से बड़ी उपलब्धियां हासिल करके भी मौन रहते हैं। वास्तव में अपनी उपलब्धियों पर भी मौन रहने वाले संत और देवतुल्य होते हैं। गीता में भगवान श्री कृष्ण ने कहा कि मैं संसार का कर्ता होकर भी सदैव अकर्ता बना रहता हूं। कर्ता होकर भी अकर्ता बने रहने के कारण ही भगवान का मान है। अगर भगवान भी मनुष्य की तरह अपने कार्य का ढ़िंढ़ोरा पिटने लगें तो उनका सम्मान भी खत्म हो जाएगा। हम मनुष्य को भी गीता के इस ज्ञान को अपने अंदर समाहित करना चाहिए और सदैव कर्म करते हुए आगे बढ़ते रहना चाहिए। जो लोग अपने किये कर्म की कथा बांचने में लगे रहते हैं उनकी प्रगति वहीं रूक जाती है क्योंकि वह अपनी छोटी सी उपलब्धि से प्रसन्न होकर उसी में मस्त हो जाते हैं। भगवान के अकर्ता बने रहने के कारण ही यह संसार युगों-युगों तक अनवरत चलता रहता है।
बीहड़ की रानी के नाम से कुख्‍यात फूलन देवी से एक जमाने में लोग खौफ खाते थे। पुलिस ने इन्हें पकड़ने की काफी कोशिश की लेकिन हर बार नाकाम रही। 1983 में इंदिरा गांधी की सरकार ने जब फूलन देवी से समझौता किया कि उन्‍हें मृत्युदंड नहीं दिया जाएगा, तब फूलन ने अपने दस हजार समर्थकों के सामने आत्मसमर्पण कर दिया। इसके बाद फूलन 11 साल तक जेल में रही। 1994 में मुलायम सिंह यादव की सरकार ने इन्हें रिहा कर दिया।
भगवान श्रीराम प्रतिदिन प्रातःकाल उठकर सबसे पहले मां-पिता और गुरु के चरणों में सिर-झुकाकर आशीर्वाद प्राप्त करते थे। इसका कारण यह था कि वह जानते थे कि इनके आशीर्वाद में बड़ी ताकत होती है। ईश्वर का आशीर्वाद फलित होने में वक्त लग सकता है लेकिन माता-पिता का आशीर्वाद तुरंत असर दिखाता है। माता-पिता के आशीर्वाद में इतनी ताकत है कि वह साधारण को भी आसाधरण योग्यता और सम्मान दिला सकती है। इसका प्रमाण पौराणिक कथाओं में मिलता है। माता-पिता की सेवा भक्ति और आशीर्वाद से श्रवण कुमार की कीर्ति अमर हो गई। श्रवण कुमार को मोक्ष की प्राप्ति हुई और नक्षत्रों के रूप में दिव्य स्थान प्राप्त हुआ। पढ़ें, साप्ताहिक राशिफल 21 से 28 अक्टूबर तक का समय आपके लिए कैसा रहेगा भगवान गणेश जी प्रथम पूज्य बने यह भी माता-पिता का आशीर्वाद से संभव हुआ। इस संदर्भ में कथा कि, एक बार सभी देवी देवता आशुतोष भगवान शिव के पास कैलाश पर पहुंचे सभी एक-दूसरे से स्वयं को बड़ा बताने लगे। सभी देवी-देवताओं को मैं बड़ा हूं, मैं बड़ा हूं कहते देखकर भगवान शिव ने सर्वश्रेष्ठ देव के चयन के लिए एक योजना बनाई। भगवान शिव ने सभी देवों को सम्बोधित करते हुए कहा उसी देव की सर्वप्रथम पूजा होगी जो सबसे पहले पूरे ब्रह्माण्ड का चक्कर लगाकर आएगा।      भगवान शिव के इस निर्देश को सुनते ही सभी देवी देवता अपने-अपने वाहन में आरूढ़ होकर ब्रह्माण्ड की परिक्रमा के लिए चल पड़े। लेकिन बुद्घि ज्ञान के दाता भगवान गणेशजी ने मां पार्वती से निवेदन किया कि हे मां! आप भगवान शिव के समीप बैठ जाइए। मां पर्वती के समीप में बैठ जाने के बाद भगवान गणेश जी ने अपने वाहन चूहे पर बैठकर पूज्य पिता तथा मां पर्वती की तीन बार परिक्रमा की। परिक्रमा करने के बाद उन्होंने कहा मेरे लिए मेरा सम्पूर्ण ब्रह्माण्ड मेरे मां और पिता ही हैं। इसलिए मैंने यथार्थ ब्रह्माण्ड की परिक्रमा की है। इस भावमय उक्ति के द्वारा भगवान शिव बहुत खुश हुए और उन्होंने गणेशजी को सभी देवों में अग्रपूजा के सम्मान से नवाजा। वस्तुतः गणेशजी के रोम-रोम में माता-पिता के प्रति श्रद्घा भाव था। उन्होंने माता-पिता की प्रदक्षिणा करके ही अग्रपूजा का अधिकार प्राप्त किया। मां-बाप की दुआएं आपको अन्त तक पालती हैं, अतः उनको सम्मान देना सीखें। धन्य होती हैं वह सन्तान जो मां-बाप का आदर-सत्कार करती है। माता-पिता का सम्मान करने वाली सन्तान उनके आशीर्वाद लेकर जीवन के हर क्षेत्र में सफलता की सीढि़यां चढ़ती हैं। माता-पिता संस्कार देकर संतान को शिष्ट बनाते हैं, उसके लिए अपना सुख चैन सब लुटा देते हैं। जिन्होंने जिगर का खून देकर पाला, बाहों के झूले में झुलाया खुद गीले में सोकर बच्चे को सूखे बिस्तर में सुलाया, अपने कंधे पर बिठाया, दुनिया को देखने की व्यवस्था की, वे साधरण नहीं होते, उन्हें महत्व देना सीखिए। मां जो प्रार्थना करती हैं उनकी प्रार्थनाएं साधरण नहीं होती। दुनिया में मां की ममता और पिता की सुरक्षा की कोई बराबरी नहीं। भगवान के प्रति भी मनुष्य ने जो संबोधन दिए उनमें कहा, तू ही माता है, तू ही पिता है, बन्धु है सखा है। मां बाप सबसे महान हैं, उन्हें आदर-सम्मान देना सीखें। बड़ों का आशीर्वाद और छाया मिलती रहे तो सौभाग्य जगता है।
मौन एक ऐसा उपाय है, जिससे आंतरिक जगत के साथ बाहरी दुनिया में भी मदद मिलती है। मौन से मन की चंचलता भी हो जाती है और वह शक्तिशाली  भी बनता है। जिन्हें मोक्ष के मार्ग पर जाना हो वे इस उपाय से वह मन को नष्ट कर सकते हैं जो भरपूर जिंदगी जीना चाहते हैं वे मौन से मन की शक्ति बढ़ा सकते हैं। बौद्ध मठ में मौन की शक्ति जानने के लिए  किए प्रयोगों के दौरान करीब दो सौ लोगों को चुना गया।  इनमें विद्यार्थी, साधक, कामकाजी सभी तरह के लोग थे। उनसे कहा गया कि अपने काम करते समय चुप रहना है। चुने गए लोगों में मठ से बाहर रहने वाले लोग भी थे। पढ़ें,रूद्राभ‌िषेक के इस फायदे को जानकर आप भी हैरान रह जाएंगे इक्कीस दिन के इस अभ्यास के बाद नोटबुक में भागीदारों के लिखे जवाब और निरीक्षक साधकों की टिप्पणियों को मिला कर देखा गया। निष्कर्ष निकला कि ध्यान दोनों तरह के काम में लगे लोगों के लिए लाभदायक हैं। कामकाजी या लौकिक जीवन में मौन से सकारात्मक सोच का विकास होता है। इस तरह की सोच आंतरिक या मानसिक शक्ति को और मजबूत करती है। शरीर की बीमारियों से लडने की क्षमता बढ़ती है। पढ़ें,सपनों के ऐसे चमत्कार ज‌िनसे आप भी बदल सकते हैं अपनी दु‌न‌िया लामा ने काम करते करते मौन रहने की विधि के बारे में भी लिखा है। यह अनापानसति नामक बौद्ध साधना का ही एक संस्करण है। काम करते हुए ज्यादा चुप रहने का अभ्यास करना चाहिए। बीच बीच में सांसो के आने जाने पर ही ध्यान केंद्रित करने और जो भी दिखाई या सुनाई दे रहा है, उसे बिना किसी प्रतिक्रिया के देखते रहने के लिए कहा गया है।
भारत की राजधानी दिल्ली में कई ऐसे भवन हैं जिनमें पारलौकिक शक्तियों की उपस्थिति मानी जाती है। आपको जानकर हैरानी होगी कि इनमें वह भवन भी शामिल हैं जिनमें देश के बड़े-बड़े मंत्री रह रहे हैं या रह चुके हैं। कई अधिकारियों के भवन भी ऐसे हैं जो पारलौकिक शक्तियों के लिए जाने जाते हैं। द संडे गार्जियन में इन भवनों का उल्लेख किया गया है।
संत कबीर उस समय कपड़ा बुन रहे थे। काशी के एक बड़े विद्वान जयंत आचार्य उनके पास पहुंचे। वह कबीर के ज्ञान और संत भाव की ख्याति सुनकर आए थे। वह सोच रहे थे कि उनका अनूठा वेश-विन्यास होगा। लेकिन उन्होंने देखा कि कबीर तो अत्यंत साधारण वेश में हैं। बातचीत करने पर उन्हें पता चला कि कबीर अत्यधिक साधारण हैं और दिन भर दुनियादारी के कामों में व्यस्त रहते हैं। रहा न गया, तो उन्होंने पूछ ही लिया, आप दिन भर कपड़ा बुनते रहते हैं, तो ईश्वर का स्मरण कब करते हैं? कबीर जयंत आचार्य को अपने साथ लेकर झोपड़ी से बाहर आए। वह बोले, यहां खड़े रहो। तुम्हारे सवाल का जवाब देता नहीं, दिखाता हूं। कबीर ने उन्हें दिखाया कि एक औरत पानी का गागर सिर पर रखकर लौट रही थी। उसके चेहरे पर प्रसन्नता और चाल में रफ्तार थी। गागर को उसने पकड़ नहीं रखा था, फिर भी वह पूरी तरह संभली हुई थी। कबीर ने जयंत आचार्य से कहा, उस औरत को देखो। वह जरूर कोई गीत गुनगुना रही है। शायद कोई प्रियजन घर आया होगा। वह प्यासा होगा, उसके लिए वह पानी लेकर जा रही है। अब बताओ कि उसे गागर की याद होगी या नहीं? जयंत आचार्य ने जवाब दिया, उसे गागर की याद नहीं होती, तो अब तक तो वह नीचे गिर चुकी होती। सुनते ही कबीर तपाक से बोले, यह साधारण-सी औरत सिर पर गागर रखकर रास्ता पार करती है। मजे से गीत गाती है, फिर भी गागर का ख्याल उसके मन में बराबर बना हुआ है। अब भी तुम समझते हो कि परमात्मा के स्मरण के लिए मुझे अलग से वक्त निकालने की जरूरत है? कपड़ा बुनने का काम शरीर करता है, आत्मा नहीं। इसलिए ये हाथ भी आनंदमय होकर कपड़ा बुनते रहते हैं।
बुद्धि एक रोड़ा है और भाव एक साधन सहायक। संसार के संबंध और व्यवहार बुद्धि से नहीं भाव से ही चलते हैं। इसलिए किसी से व्यवहार करते समय बुद्धि की बजाय हृदय को प्रधानता देना चाहिए। योग निकेतन संस्थान बंगलूरु के संयोजक स्वामी धर्मानंद सरस्वती के अनुसार जिंदगी के अस्सी प्रतिशत गुणा भाग हृदय से होते हैं और ज्यादा से ज्यादा बीस प्रतिशत बुद्धि के जरिए। करीब आठ सौ साधकों पर किए गए एक अध्ययन के अनुसार ज्ञान के मार्ग पर चलने वाले साधकों की तुलना में भाव भक्ति से शांति और ध्यान की ऊंचाइयों तक पहुंचने वालों की संख्या छह गुना ज्यादा है। भाव भक्ति को जगाने वाला साधन मुख्यरूप से कीर्तन है। स्वामीजी के अनुसार लोग जाने अनजाने इस साधन को अपनाते हैं। आध्यात्मिक उद्देश्यों के लिए तो अपनाते ही हैं, दुनियादारी में भी इसका उपयोग करते हैं। कैसे? यह पूछने पर स्वामी जी ने कहा कि दलीलें और तथ्यों को दरकिनार कर अपने भावों और इच्छाओं को गुनगुनाते रहना ही भाव भक्ति का दुनियादार भक्ति का स्वरूप है। अध्ययन के आधार पर भाव भक्ति के साधन को समझाते हुए स्वामी धर्मानंद का कहना है कि भक्ति के व्यावहारिक स्वरूप कीर्तन में शामिल होते ही लोग अपना आपा या कुछ होने का अभिमान भूल जाते हैं। वैज्ञानिक, इंजीनियर, डॉक्टर, प्राध्यापक, उच्चाधिकारी अथवा भद्र पुरुष या महिला आदि के रूप में  व्यक्ति जो कुछ भी है वह उसकी सीमाएं हैं। ये ऊपर से थोपी गई विशेषताएं हैं। ये सीमाएं भाव भक्ति या कीर्तन में पूरी तरह खुलने नहीं देंगी। जब आप कीर्तन में जाएं, तो अपने अहम, पद की गरिमा, लोगों से दूरी आदि सब कुछ छोड़ दें। अपने को कुछ न मानते हुए कीर्तन के प्रवाह में बहने दें। तब और केवल तब ही आप अपनी कुंठाओं तथा सीमाओं का अतिक्रमण कर पाएंगे।
शिव ने योग की शिक्षा, पहले चरण में अपनी पत्नी पार्वती को दी। दूसरे चरण में सप्त ऋषियों को दी। और उन सप्त ऋषियों ने पूरे संसार को यह ज्ञान दिया। जब हम ’योग’ कहते हैं तो सृजन के संपूर्ण विज्ञान की बात कर रहे हैं। ‘शिव’ शब्द का अर्थ है ‘वह जो नहीं है’ यानी ‘शून्य’, और ‘सब कुछ’ यानी पूरा ब्रह्मांड स्वयं ‘शून्य’ से निकला है और वह फिर लौट कर ‘शून्य’ में चला जाता है। यही जीवन का सत्य है। ‘बिग-बैंग’ सिद्धान्त और आज के भौतिक विज्ञानी भी यही कह रहे हैं। हम जिसे ‘शून्य’ कहते हैं, वही शिव है। पढ़ें,10 म‌ंद‌िरों जहां पांडवों ने गुजारे थे खास पल ‘शिव’ से हमारा मतलब एक और मूर्ति, एक और देवता को स्थापित करना नहीं है, जिससे हम अधिक समृद्धि, बेहतर चीजों की भीख मांग सकें। यहां आपकी बुद्धि कोई काम नहीं आएगी। इसका अनुभव करना होता है, न कि तर्क के आधार पर समझना। शिव बुद्धि और तर्क के परे हैं। तो शिव का यह ऊर्जा-स्वरूप आपके विसर्जन के लिए है, जिससे कि आप अपनी सर्वोच्च ऊंचाइयों तक पहुंच सकें। इसके लिए, आप जो अभी हैं, उसे विसर्जित होना होगा। आपके अहं, आपके इस ‘मैं’ को नष्ट होना होगा। यह ऊर्जा भीख मांगने के लिए नहीं है, यह ऊर्जा, जीवन से थोड़ा और फायदा उठाने के लिए नहीं है। यह ऊर्जा, सिर्फ उन लोगों के लिए है जिनमें अपनी चेतना के शिखर तक पहुंचने की चाहत है। यह ईश्वर की सत्ता को महसूस करना है। अगर आप अस्तित्व की चरम सत्ता तक पहुंचना चाहते हैं, तो वहां आपको चरम संभावना की याचना के साथ जाना होगा। इसीलिए लोग कहते हैं कि शिव को अपने घर में मत रखो। लेकिन अगर आप सर्वोच्च प्राप्त करना चाहते हैं, तभी आप ऐसा करें।
यह धारणा गलत साबित हो रही हैं कि अपने आहार में दूध भी शामिल रखने वाले लोग सात्विक भोजन करते हैं। प्रोटेस्टेंट ईसाइयों की एक छोटी सी शाखा क्वेकर संप्रदाय के अनुयायियों ने तो सत्रहवीं शताब्दी से ही दूध और उससे बने आहार का निषेध शुरु कर दिया था। उनका कहना था कि दूध मांसाहार भोजन है अर्थात पशुओं से प्राप्त होने वाले मांस की तरह है। उनके अनुसार बच्चा जब तक अपनी मां का दूध पीता है तभी तक ठीक है। उसके दो तीन साल का होने के बाद मां जब स्तनपान नहीं करा पाती तो समझ लेना चाहिए कि दूध की जरूरत खत्म हो गई।
वि‌ज्ञान कहता है कि मनुष्य सोते समय अगर इकहत्तर (71) सपने देखता है, तो मुश्किल से सात सपने ही याद रख पाता है। उनमें भी सिलसिलेवार देखें गए सपने तो एक या दो ही होते हैं। अगर देखे गए सभी सपने याद रखे जा सकें तो जागती हुई स्थिति में कुछ सोचने या याद रखने लायक शक्ति ही न बचे। इसलिए कुदरत या परमात्मा ने ऐसी व्यवस्था कर दी कि देखे गए ज्यादातर सपने याद ही न रहें। लेकिन यह तथ्य अपनी जगह है कि हर सपना कुछ - न कुछ कहता है। संसार के जानेमाने वैज्ञानिकों का कहना है कि उन्होंने मनुष्य जाति को महत्वपूर्ण जो कुछ भी दिया उसका अधिकांश सपमों की ही देन है। उदाहरण के लिए अल्बर्ट आंइस्टीन का प्रकाश की गति और सापेक्शता सिद्धांत का बोध तपनों में ही हुआ था। कहते हैं कि जब वे किशोर थे तो सपने में अक्सर देखते थे कि वे किसी ऊंची पहाड़ी से बहुत तेजी से उतर रहे हैं। बार बार देखा गया यग सपना प्रकाश की गति का सिद्धांत स्थापित किए जाने तक जारी रहा। सापेक्षता सिद्धांत की खोज भी इसी तरह हुई। क्वांटम थ्योरी की खोज भी नील बोर ने सपने में एक रेस ट्रैक देख कर की। दार्शनिक रेने देकार्त ने प्राय: ऐसे सपने देखे जिनमें वे भटक रहे होते थे। इम सपनों ने उन्हें दर्शनशास्त्र की दुनिया में धकेला। प्रसिद्ध विज्ञानी लूथर गिन्नार्ड का कहना है कि सपनों की अगर व्याख्या की जा सके तो यह जानना बड़ा रोचक होगा कि वे हमारे बारे में कितनी ऐसी अनकही बातें कहता है , जिनसे हम लगभग अनजान हैं। होमियोपैथी ने तो जटिल रोगों के इलाज में सपनों के इस्तेमाल की विधा ही विकसित कर ली है। इस चिकित्साविधि के जनक डा. हेनीमेन का कहना था अगर एक ही तरह का स्वप्न बार - बार आता है तो उसका संबंध किसी रोग से भी हो सकता है। जाने माने होमियोपैथ रोगी से अक्सर पूछते हैं कि उसे किस तरह के स्वप्न आते हैं। उस जानकारी की उपयोग दवा का चयन करने में किया जाता है।   वेदांत तो मानता ही है कि संसार ही सपना है। इस स्थापना के बारे में प्रो. गिन्नार्ड का कहना है कि यह तथ्यात्मक रूप से सही है। सपने और सच में इतना साम्य है कि जागते हुए देखें तो उसे सत कह सकते हैं और सोते हुए देखें तो सपना। सपनों को जानना और पढ़ना खुद को समझने की तरह है। सपनों के प्रति सचेत रह कर अपना विकास कम से कम पांच गुना तक किया जा सकता है। शुरुआत सपनों को व्यवस्थित रूप से लिखने से की जा सकती है। शुरू में आपको सपनों का कोई खास अर्थ और संगति शायद दिखाइ न दे। लेकिन पांच छह सप्ताह तक लिखते रहें और उसे एक साथ पढ़ें तो अर्थ और रहस्य अपने आप खुलता जाएगा। अपने बारे में निश्चित ही कुछ ऐसी बातें पता चलें , जो खुद को रोमांच से भर देंगी।
बंदरों का सरदार मरकट अपने बच्चे के साथ किसी बड़े से पेड़ की डाली पर बैठा हुआ था। बच्चा बोला, मुझे भूख लगी है, क्या आप मुझे खाने के लिए कुछ पत्तियां दे सकते हैं? मरकट मुस्कराया, मैं दे तो सकता हूं, पर अच्छा होगा कि तुम खुद ही अपने लिए पत्तियां तोड़ लो। पढ़ें, साप्ताह‌िक राश‌िफलः जून महीने का अंत और जुलाई का पहला सप्ताह क‌िसके ल‌िए लकी है बच्चा उदास हो गया और बोला, लेकिन मुझे अच्छी पत्तियों की पहचान नहीं है। तुम्हारे पास एक विकल्प है, मरकट बोला, पेड़ की निचली डालियों से पुरानी कड़ी पत्तियां चुन सकते हो या ऊपर की पतली डालियों पर उगी ताजा-नरम पत्तियां। बच्चा बोला, यह ठीक नहीं है। भला ये अच्छी-अच्छी पत्तियां नीचे क्यों नहीं उग सकतीं, ताकि सभी उन्हें खा सकें? पढ़ें,'मौत' के बाद ज‌िंदा लौटे, जान‌िए कैसा था उनका अनुभव यही तो बात है। अगर वे सबकी पहुंच में होतीं, तो उनकी उपलब्धता कहां हो पाती? उनके बढ़ने से पहले ही उन्हें तोड़कर खा लिया जाता! मरकट ने उसे समझाया। लेकिन इन पतली डालियों पर चढ़ना खतरनाक हो सकता है। डाल टूट सकती है, पांव फिसल सकता है, नीचे गिरकर चोट लग सकती है, बच्चे ने चिंता जताई। बंदर ने कहा, याद रखो, हम जितना खतरा समझते हैं, अक्सर उतना है नहीं। इस पर बच्चे ने कहा, ऐसा है, तो सभी बंदर ताजा पत्तियां तोड़कर क्यों नहीं खाते? मरकट कुछ सोचकर बोला, क्योंकि ज्यादातर बंदरों को डरकर जीने की आदत पड़ चुकी होती है। वे कभी खतरा उठाकर वह पाने की कोशिश नहीं करते, जो वे पाना चाहते हैं। पर तुम ऐसा मत करना। अपने डर को जीतो और ऐसी जिंदगी जियो, जो तुम जीना चाहते हो! बच्चा समझ चुका था कि उसे क्या करना है। उसने तुरंत ही अपने डर को पीछे छोड़ा और ताजा-नरम पत्तियों से अपनी भूख मिटाई।
करीब ढाई हजार किलोमीटर लंबी गंगा नदी के बारे में संयुक्त राष्ट्र की रिपोर्ट पर भरोसा करें तो इसे सदानीरा बनाए रखने वाला हिमनद सिर्फ सोलह साल और किसी न किसी तरह जिंदा रहेगा। उसके बाद यह पूरी तरह लुप्त हो जाएगा। आशय यह है कि गंगोत्री ही सूख जाएगी तो गंगा में वह पानी कहां से आएगा जिसे बड़े आदर के साथ नीर और जल कहा जाता है।
कलाम के व‌िचार
अणु और उसके बाद विद्युत ऊर्जा से संसार के बनने के सिद्धांत के बाद ताजा मान्यता यह आई है कि दुनिया में जो ‍भी कुछ अस्तित्व में आता है वह स्पंदनों से बन कर आता है। स्पंदन अर्थात कंपन। महर्षि तत्वानुसंधान केंद्र बंगलुरू के अनुसार कंपन या स्पंदन को नियंत्रित करने में मंत्रों का उपयोग किया जा सकता है। शुरूआती प्रयोगों में वायु-पित्त-कफ नामक दोषों में असंतुलनों से आने वाली स्वास्थ्य समस्याओं से निपटने में मंत्रों का सफल उपयोग किया गया है। अमेरिका में ओहियो यूनिवर्सिटी के कुछ शोधकर्ताओं के अनुसार कैंसरयुक्त फेफड़ों, आंत, मस्तिष्क, स्तन, त्वचा और फाइब्रो ब्लास्ट की लाइनिंग्स पर सामवेद के मंत्रों का भी प्रयोग किया गया।
रोग शरीर में हों या मन में इनके बीज अचेतन मन की परतों में छुपे होते हैं। आयुर्वेद को व्यवस्थित रूप देने वाले महर्षि चरक के अनुसार पिछले जन्मों के पाप इस जन्म में रोग बन कर सताते हैं। आयुर्वेद की इस मान्यता को को विज्ञान अभी तक यूं ही मानता था। पर अब इस बात को जांचा परखा और सही पाया जाने लगा है। आयुर्विज्ञान के पिछले सौ साल के अनुभव बताने लगे हैं कि रोग की जड़ें अचेतन मन में छुपी हुई है। अचेतन मन क्या है? सामान्य उत्तर है कि और कुछ नहीं बस हमारा बीता हुआ कल। उस कल की अनुभूतियों में कटुता, संताप. पछतावा या कोई कसक है, तो वह रोग-शोक के रूप में प्रकट होती है। आध्यात्मिक चिकित्सकों का कहना है कि बीते हुए कल की सीमाएँ वर्तमान से लेकर बचपन तक ही सिमटी नहीं हैं। इसके दायरे में हमारे पूर्वजन्म की अनुभूतियाँ भी आ जाती हैं।   इस सिद्धान्त को कई आधुनिक मनोचिकित्सकों ने स्वीकारा है। अमेरिका में फ्लोरिडा क्षेत्र के मियामी शहर में मनोचिकित्सा कर रहे डॉ. ब्रायन वीज़ की कहना है कि जटिल रोगों को उपचार करते समय रोग के लक्षणों पर गौर करने से ज्यादा रोगी की ज्ञात अज्ञात स्मृतियों को भी जांचना चाहिए। अपने कई रोगियों का इलाज करते समय  उन्होंने पाया कि रोगी के दुःख द्वन्द्व के कारण उसके व्यक्तित्व की अतल गहराइयों में है। पहले तो उन्होंने प्रचलित विधियों का प्रयोग करके तह तक जाने की कोशिश की। कोई खास सफलता नहीं मिली तो नई विधियों के जरिए उन्होंने रोगी के पिछले जीवन को खगाला और पाया कि रोग की जडें पिछले जन्म में हैं। इस तरह वे पूर्वजन्म की वैज्ञानिकता को जानने में सफल रहे।   डॉ. वीज़ ने अपने निष्कर्षों को अलग-अलग ढंग से पुस्तकों में प्रकाशित किया। इन पुस्तकों में 'मैसेजेस फ्राम दि मास्टर्स मैनी लाइव्स, मैनी मास्टर्स ओनली लव इज़ रियल एवं थ्रू टाइम इन्टू हीलिंग' मुख्य है। उनकी इस आध्यात्मिक चिकित्सा के दौरान रोगियों के पूर्वजन्म को भी समझा जा सकता है। पुराने जमाने में उपनिषदों, बौद्ध साधनाओं, चीन में मेंग पो नामक देवी के अनुग्रहों, जापान में जातिस्मरण के प्रयोगों को इस चिकित्सा विधि का उल्लेख मिलता हैं। नए जमाने में थियोसोफिकल सोसायटी की जनक मैडम ब्लेव्ट्सकी ने शुरु किया और आधुनिक चिकित्सावि‌आनियों ने इस विधा में तरह तरह के प्रयोग किए। इयान स्टीवेन्स, पाल एडवर्ड्स, जिम बी टकर, गोडविन एर मार्टन और एर्लर हेरल्डसन  जैसे विज्ञानियों मे ढाई से चार हजार मामलों या रोगों की जांच पड़ताल इस विधि से की और सकारात्मक परिणाम हासिल किए हैं। डॉ. राबर्ट ने इस तरह के केसों को साइटोमेंन्शिया और कान्फेबुलेशन जैसे मनोरोगों की श्रेणा में रखा है। वजह सिर्फ इतनी है कि उनके धार्मिक विश्वास पुनर्जन्म से इत्तफाक नहीं रखते। लेकिन वह जो विधि अपनाते हैं वह भी अवचेतन और अचेतन में छुप कर बैठी पिछली स्मृतियों मे ही ले जाती हैं।
कोई जरूरी नहीं है कि जप तप ध्यान योग से जिंदगी में आंतरिक बहार आए। आंतरिक बहार अर्थात सुख शांति, सामंजस्य, उन्नति और कामयाबी आदि जिनके बारे में समझा जाता है कि इसके लिए ईश्वर की कृपा जरूरी है। रोजमर्रा की जिंदगी जीते हुए भी वैसी स्थितियां पाई जा सकती है। भारत के पिछली खोजों का जायजा लेते हुए मनीषी इस नतीजे पर पहुंचने लगे हैं कि वह उपलब्धि गणित से भी हासिल की जा सकती है। पश्चिमी मीडिया के जाने माने लेखक एलेक्स बेलौसा की कहना है कि गणित की इन्हीं संभावनाओं का उपयोग करते हुए भारत ने हजारों साल पहले अंकों की खोज की और उनका इस्तेमाल भी शुरु किया।
उम्र बढ़ाने या देर तक युवा दिखने के लिए आइंस्टीन के मंहगे और असंभव से लगने वाले फार्मूले को अपनाना जरूरी नहीं है। ताजा खोज यह है कि ध्यान के जरिए भी वैसी सिद्धियां हासिल की जा सकती है। ओहियो गुरुत्वाकर्षण के बाहर उम्र बढ़नी रुक जाती है। अमेरिका में ओहियो विश्वविद्यालय के मनोविज्ञान विभाग में हुए प्रयोगों और अध्ययनों से सैद्धांतिक तौर पर साबित हो चुका है कि ध्यान से बढती हुई उम्र की रफ्तार थामी जा सकती है। इस प्रयोग की अध्यात्मिक आंकलन करते हुए अध्ययन प्रोजेक्ट के संयोजक प्रो. सरन ने कहा है कि ध्‍यान हमारी ऊर्जा के साथ शरीर की गतिविधियों को भी चुस्त दुरुस्त करता है। उसका यह प्रभाव ही शरीर की उम्र कम करता है। प्रो. सरन के मुताबिक सुस्ती और अस्तव्यस्तता के कारण शरीर की ऊर्जा असाधारण रूप से खर्च होती है। उसका असर शरीर को अनावश्यक रूप से थका देने के रुप में होता है। शोध अध्ययन में लगे एक अन्य प्राध्यापक डा. एस वेलिंगटन के अनुसार आसान शब्दों में ध्‍यान व्यक्ति को सजग और संयत करता है। मनुष्य की तंद्रा को तोड़ता है। आमतौर पर इंसान दिन भर जो काम करता है, वह बेहोशी में ही करता है। अगर वह सजग हो जाए तो जो ऊर्जा कार्य की गति में बरबाद होती है। वह नहीं होगी। इसके विपरीत व्यक्ति अधिक उर्जावान महसूस करेंगा। ध्यान करने वाले साठ पैंसठ वर्ष की उम्र में भी बीस पचीस किलोमीटर रोज पैदल चल लेते हैं और उन्हें थकावट महसूस नहीं होती। वे और अधिक प्रफुल्लित महसूस होते है। प्रो. वेलिंगटन के अनुसार जब हम होश में भर कर, सजग हो कर चलते हैं तो हमारे कदम जमीन पर तो पड़ते है। पर जमीन उन्‍हें खींच नहीं पाती। लगता है हम हवा में उड़ रहे है।
दान दे कर किसी पर उपकार या अनुग्रह नहीं करते। परंपरा और शास्त्र तो कहते हैं कि जो दान लेता है, वह देने वाले पर अनुग्रहीत होता है। दान लेने वाला भले ही कातर, याचक और भिक्षु की तरह वर्ताव कर रहा हो पर ऋषि गौतम के अनुसार असल लाभ तो दान देने वाले को ही मिलता है। किस तरह ? एक तो उसके व्यक्तित्व में धन संपदा के मोह का जो अनाश्यक बोझ जमा रहता है, वह छूटने लगता है और जिंदगी पहले से ज्यादा हल्की फुलकी हो जाती है। किसी को बिना कुछ लिए ही देने के बाद चित्त में प्रफुल्लता आती है। इस प्रफुल्लता का अनुभव कोई भी कर सकता है। पढ़ें,मरने से कुछ समय पहले और बाद का यह वैज्ञानिक रहस्य चौंका देगा निमाड़ अंचल के किसान भगीरथ मालवीय का अनुभव उद्धृत करने लायक है। उन्होंने नियम बनाया और उसका पालन कर रहे हैं कि खेत में फसल की पहली खेप का आधा हिस्सा लोगों को बांटने में खर्च करेंगे। करीब तीस साल पहले शुरुआत की थी। उन्होंने पहले दिन आई फसल को दो भागों में बांटा और आधा हिस्सा खेत में काम कर रहे मजदूरों को बांट दिया। अगले दिन से पूरी फसल मंडी भिजवाने का सिलसिला बनाया। करीब छह सप्ताह यह क्रम जारी रहा। भगीरथ बताते हैं कि उस पूरे सीजन में किसी भी दिन पहले दिन की फसल के आधे हिस्से से ज्यादा नहीं हुई। उनका कहना था कि हमारा हिस्सा हमें बाकी के इकतालीस दिन भी पहले दिन के बराबर ही मिलता रहा। पढ़ें,मई महीने का राशिफल, जाने कैसा रहेगा यह महीना यह बात दानी स्वभाव के कई लोगों के अनुभव में है कि देने से कुछ घटता नहीं है। उससे अपनी आत्मीयता का ही विस्तार होता है। दानी से विपरीत कृपण स्वभाव के व्यक्तियों की जिंदगी में अजीब दैन्य और दारुण भाव रहता है। उदारता जबकि स्वभाव में खुलापन और संतुष्टि लाती है। गौतम धर्मसूत्र में विभिन्न प्रकार के दानों का जिक्र करते हुए ऋषि मे दान का सूक्ष्म अर्थ यह कहते हुए बताया है कि वह वस्तु पर अपना अधिकार समाप्त करके दूसरे का अधिकार स्थापित करना है। पढ़ें, अक्षय तृतीया पर करें राशि के अनुसार धन प्राप्ति के उपाय यह शर्त अनिवार्य् रूप से जुड़ी है कि दान की गई वस्तु के बदले कुछ न लिया जाए। मान लिया जाए कि कोई वस्तु दान में दी गई किंतु उस वस्तु पर पानेवाले का अधिकार होने से पूर्व ही यदि वह वस्तु नष्ट हो गई तो वह दान नहीं कहा जा सकता। दान की इन्ही बारीकियों को समझने के लिए तिरुअंनतपुरम के वैदिक विद्वान आचार्य रामकीर्ति के मार्गदर्शन में विविध ध्यानों का अध्ययन कर रहे हैं। उनके अनुसार अंतिम समय में और अलग अलग कठिनाइयों के समय दिए जाने, सकल्प करने या कराने अथवा हाथ से छुआ कर किए जाने वाले दानों का भी विज्ञान है। उनके आध्यात्मिक लाभ तो हैं ही, लौकिक कष्ट कठिनाइयों के निराकरण के उपाय भी है।
कृष्ण ने कहा अर्जुन से कि तू भयभीत मत हो, क्योंकि तू जिन्हें सामने खड़े देख रहा है, वे बहुत बार रहे हैं पहले भी। तू भी था, मैं भी था, हम सब बहुत बार थे और हम सब बहुत बार होंगे। जगत में कुछ भी नष्ट नहीं होता। इसलिए न मरने का डर है, न मारने का डर है। सवाल है जीवन को जीने का। और जो मरने और मारने दोनों से डरते हैं, वे जीवन की दृष्टि में कदम नपुंसक और इंपोटेंट हो जाते हैं। जो न मर सकता है, न मार सकता है, वह जानता ही नहीं कि जो है वह न मारा जा सकता है, न मर सकता है। कैसे होगी वह दुनिया जिस दिन सारा जगत जानेगा भीतर से कि आत्मा अमर है! उस दिन मृत्यु का सारा भय विलीन हो जाएगा! उस दिन मरने का भय भी विलीन हो जाएगा, मारने की धमकी भी विलीन हो जाएगी। उस दिन युद्ध विलीन होंगे, उसके पहलेनहीं। जब तक आदमी को लगता है कि मारा जा सकता है, मर सकता हूं, तब तक दुनिया से युद्ध विलीन नहीं हो सकते।चाहे गांधी समझाएं अहिंसा, और चाहे बुद्ध और चाहे महावीर। चाहे सारी दुनिया में अहिंसा के कितने ही पाठ पढ़ाए जाएं। जब तक मनुष्य को भीतर से यह अनुभव नहीं पैदा हो सकता कि जो है, वह अमृत है, तब तक दुनिया में युद्ध बंद नहीं हो सकते।
चिकित्सा के क्षेत्र में रोग के निदान के लिए नाड़ी परीक्षा पर फिर से जोर दिया जाने लगा। इक्का दुक्का जानकारों के अलावा अभी तक यह विद्या नीमहकीमों और टेंट तंबू में बैठ कर कारोबार कर रहे यायावर किस्म के कथित वैद्यराजों तक ही सिमटती जा रही थी। इस दिशा में भारत में तिरुअनंतपुरम और पांडिचेरी के आयुर्वेद संस्थानों ने काम शुरु किया है। पांडिचेरी के वैद्यराज प्रो. हरिविष्णु शांडिल्य ने आयुर्वेद के क्षेत्र में चालीस से ज्यादा साल बिताए। उनका कहना है कि नाड़ी देख कर रोग का पता लगाना यंत्रों के जरिए रोगनिदान की तुलना में ज्यादा सटीक है।
यह दुनिया रंग-बिरंगी या कहें कि सतरंगी है। सतरंगी अर्थात सात रंगों वाली। लेकिन आत्मा का कोई रंग पता नहीं चला है। ध्यान, धारणा, समाधि और पूजापाठ से लेकर मृत्यु के बाद वापस शरीर में लौटे लोगों तक आत्मा और परलोक के अनुभव बताते हैं पर उसका रंग कोई नहीं बताता। अध्यात्म विज्ञान की दिशा में शोध प्रयोग कर रहे कुछ अनुसंधान करने वालों ने इस दिशा में काम शुरु किया है। इस तरह के प्रयोगों में लगे पांडीचेरी के प्रो. के सुंदरम ने कहा है कि आत्मा का भी रंग होता है। रंगों का विश्लेषण करते हुए प्रो. सुंदरम का कहना है कि मूलत: पांच तरह के रंग ही होते हैं, जैसे काला, सफेद, लाल, नीला और पीला। इनमें भी काला और सफेद कोई रंग नहीं है। रंगों की अनुपस्थिति काला रंग बनता है और सभी रंगों की उपस्थिति सफेद रंग का आभास कराता है। इस तरह तीन ही रंग प्रमुख हो जाते हैं- लाल, पीला और नीला। अध्ययन और प्रयोगों को आगे बढ़ाते हुए प्रो, सुंदरम और उनके सहयोगियों ने शरीर में मौजूद सात चक्रों का रंग रुप भी खंगाला। चक्रों पर किए प्रयोग के बाद उन्होंने कहा है कि आत्मा का रंग या तो नीला होता है अथवा आसमानी। नीले रंग को वे थोड़ा निरस्त भी करते हैं क्योकि प्रकाश के रुप में आत्मा ही दिखाई पड़ती है और पीले रंग का प्रकाश आत्मा की उपस्थिति को सूचित करता है। धरती पर पचहत्तर प्रतिशत जल ही फैला है और जहां भी वह घनीभूत होता है वहां आकाश का रंग प्रतिबिंबित होने के कारण पानी का रंग नीला दिखाई देता है। ध्यान में हुए अनुभवों और सपनों में दिखाई देने वाले उदास रंगों के आधार पर उन्होंने कहा है कि आत्मा का रंग आसमानी है। कुछ मनीषी मानते हैं कि नीला रंग आज्ञा चक्र का और आत्मा का रंग है। आज्ञाचक्र शरीर का आखिरी चक्र है। यह सात में से छठा है, सातवां सहस्रार चक्र शरीर और आत्मा के बीच सेतु का काम करता है। उसका अपना कोई रंग नहीं है। इसलिए नीला और आसमानी रंग ही आत्मा का रंग कहा जा सकता है।
मनुष्य आमतौर पर नींद, बेहोशी या आधे अधूरे जागृत रूप मे ही काम करता है। स्वयं वह क्या है, जो कर रहा है, वह किसलिए कर रहा है और किसकी प्रेरणा या शक्ति से कर रहा है, इस जानकारी के बिना ही वह सब कुछ करता रहता है। और इसी में जीवन पूरा हो जाता है। हम अपनी आदतों, मान्यताओं, रुढ़ियों और रीतिरिवाजों से प्रेरित होकर ही काम करते हैं। इसके लिए हमारे पास ऐसी दिव्य दृष्टि होनी चाहिए जो निम्न प्रकृति और दिव्य प्रकृति का अंतर पहचान सकें। इसके अलावा दिव्य कर्मों के कर्ता के लिए आत्मविश्वास, हिम्मत, लगन दृढ़ संकल्प शक्ति आदि गुणों की आवश्यकता होती है। प्रभु के विश्वासपात्र सेवक बनने के लिए इतनी पात्रता तो चाहिए ही। श्रीअरविंद अपनी पुस्तक मां में बताते हैं कि श्रद्धा दिल की सच्चाई और अभीप्सा को तीव्र बनाए तभी सार्थक और शुद्ध है। श्रद्धा को दृढ़ बनाने के लिए साधक जो आज नहीं कर सकते, वह परमतत्व में दृढ़ होते ही वह सभी कर्म और भाव आने लगेंगे जो अभी स्वप्न की तरह हैं। ऐसी श्रद्धा के साथ समर्पित होकर लगन काम करते रहना ही जीवन को धन्य बना देता है। इस प्रकार काम करते करते ही चेतना का विकास होने लगता है। अंतर में प्रभु के साथ संबंध गहन होता जाता है। इस के बाद तो प्रभु के कृपापात्र होने का भाव भी नहीं रहता। लेकिन उसका ही अंश होने की अनुभूति जरूर होगी। और यह सिद्धि की सीमा है। तुम्हारी समस्या, विचार, दृष्टि, क्रिया और श्वास प्रश्वास सभी तो उसका ही बन जाएगा।
महिलाएं पूजा पाठ ज्यादा करती हैं। मंदिरों, चर्च और इबादत गाहों पर भी ज्यादा जाती हैं। आमतौर पर माना जाता है कि इसकी वजह उनका अधिक भावनाशील होना और इस कारण अपने से ज्यादा भगवान पर भरोसा करना है। लेकिन ताजा अध्ययन बताते हैं कि महिलाएं ज्यादा आध्यात्मिक होती हैं। प्रकृति ने उन्हें ज्यादा ग्रहणशील बनाया है, इसलिए वे आसपास के मामलों से ज्यादा प्रभावित होती हैं। 'प्लास वन' नामक जर्नल में प्रकाशित शोध के अनुसार वे सबसे ज्यादा उस समय विचलित होती हैं जब अपने आसपास किसी अप्रिय घटना को होता देखती हैं। एक नये अध्ययन से पता चला है कि टेंशन यानी तनाव का सामना कर रही महिलाएं जब हत्या और बलात्कार जैसी बुरी खबरें पढ़ती हैं तो इससे उनके व्यवहार पर असर पड़ता है और वे इसी हिसाब से बर्ताव करती हैं। जर्नल में प्रकाशित ब्यौरे के मुताबिक शोधकर्ताओं ने करीब चार सौ लोगों को इस अध्ययन में शामिल किया था। स्त्री पुरुषों की संख्या बराबर थी। जो नतीजे सामने आए उनके अनुसार ऐसी खबरों या सूचनाओं का पुरूषों पर महिलाओं जैसा असर नहीं पड़ता। अध्ययन में कहा गया है कि जब महिलाएं कहीं नकारात्मक खबरें पढ़ती हैं तो इससे उनमें स्ट्रेस-हॉरमोन यानी तनाव पैदा करने वाले हॉरमोन का स्तर बढ़ जाता है। इस तरह की खबरें महिलाओं को दिमागी तौर पर ज़्यादा सक्रिय बना देती हैं। अध्ययन की कमान संभाले किंग्स कॉलेज लंदन में प्रोफेसर टेरी मोफिट ने दूसरे पहलुओं का जिक्र करते हुए कहा कि आध्यात्मिक तौर पर महिलाएं अपने बच्चों और प्रियजनों पर आने वाले ख़तरों के प्रति ज्यादा संवेदनशील होती हैं। उन्हें खतरों की ज़्यादा समझ होती है। इसी वजह से तनाव के पलों में उनका व्यवहार भी पुरुषों की तुलना में अलग होता है। वे अपने मन और मस्तिष्क पर तनाव के असर जिस तरह कम करती हैं, वह वाकई सबके लिए सांत्वना देने और आध्यात्मिकता को बल देने वाला है। संकट और तनाव के समय वे जिस तरह प्रार्थना, विश्वास और दैवी करुणा से उबर कर आती है, वह वाकई पुरुषों के लिए बहुत कुछ सिखाने वाला हैं।
जीवनभर हम कोशिश करते हैं जो भी पाने की, उसे कभी पा नहीं पाते हैं। लगता है कि मिलेगा। लगता है कि अब मिला। लगता है कि बस, अब मिलने में कोई देर नहीं। और हर बार निशाना चूक जाता है। और मृत्यु के क्षण में आदमी पाता है कि जो भी चाहा था, वह कुछ भी नहीं मिला। सिर्फ अपनी वासनाओं की राख ही हाथ में रह जाती है। पढ़ें, यमराज की नगरी यमलोक की 10 बातें जान लीज‌िए मरते क्षण में जो पीड़ा है, वह मृत्यु की नहीं, वह व्यर्थ गए जीवन की होती है। जो लोग जीवन को, जीवन की सार्थकता को, जीवन के आनंद को पा लेते हैं, वे मृत्यु से पीडि़त होते हुए नहीं देखे जाते। उन्होंने तो मृत्यु एक विश्राम मालूम होती है। लेकिन अधिकतम लोग तो मृत्यु से पीडि़त होते देखे जाते हैं। हम सबको यही लगता है कि वे मृत्यु से दुखी हो रहे हैं। वह गलत है। वे दुखी हो रहे हैं इसलिए कि वह जीवन चला गया, जिसमें पाने के बहुत मंसूबे थे, बड़ी आकांक्षाएं थीं, बड़े दूर के सपने थे। बड़े तारे थे, जिन तक पहुंचना था और कहीं भी पहुंचना नहीं हो पाया। और आदमी इस पूरी दौड़ में बिना कहीं पहुंचे रास्ते पर ही मर जाता है। पड़ाव भी उपलब्ध नहीं होता, मंजिल तो बहुत दूर है। बुद्ध को हम दुखी नहीं देखते मरते क्षण में। सुकरात को हम दुखी नहीं देखते। महावीर को हम पीडि़त नहीं देखते। मृत्यु उन्हें मित्र की तरह आती हुई मालूम पड़ती है। लेकिन हमें षत्रु की तरह आती मालूम पड़ती है। क्यों? क्योंकि हमारी वासनाएं तो पूरी नहीं हुईं; हमें अभी और समय चाहिए। हमारी इच्छाएं तो अभी अधूरी हैं। अभी हमें और भविष्य चाहिए। ध्यान रहे, भविष्य न हो तो हमारी इच्छाओं को फैलने की जगह नहीं रह जाती। भविष्य तो चाहिए ही, तभी हम अपनी इच्छाओं की शाखाओं को फैला सकते हैं। वर्तमान में इच्छा नहीं होती, इच्छा सदा भविष्य में होती है। वासनाओं का जाल तो सदा भविष्य में होता है, वर्तमान में कोई वासना का जाल नहीं होता। अगर कोई व्यक्ति शक्ति शुद्ध वर्तमान में हो, अभी, यहीं हो, तो उसके चित्त में कोई वासना नहीं रह जाएगी। वासना हो ही नहीं सकती वर्तमान में। वासना तो होती ही कल है, आने वाले कल में, आने वाले क्षण में। वासना का संबंध ही भविष्य से है। जो लोग गहरे में खोजते हैं, वे तो कहते हैं कि भविष्य ही इसीलिए मन पैदा करता है, क्योंकि बिना भविष्य के वासनाओं को फैलाएगा कहां। भविष्य कैनवास का काम करता है, जिसमें वासनाओं के सपने फैल जाते हैं। इसलिए जो लोग वासनाओं से मुक्त होना चाहते हैं, उनके लिए एक ही प्रक्रिया है और वह यह है कि भविष्य को छोड़ दो और वर्तमान में जीयो। वर्तमान से आगे मत बढ़ो। जो क्षण हाथ में है, उसको ही जी लो; आने वाले क्षण का विचार ही मत करो। जब वह आ जाएगा, तब जी लेंगे।
दान किसी वस्तु पर अपना अधिकार समाप्त करने का नाम है। लेकिन चोर डाकू के हाथों लुटने और अपना काम निकालने के लिए दिए रिश्वत में भी अपनी गांठ ढीली करनी पड़ती है। उसे तो दान नहीं कहते। गुजरात के द्वारका में धार्मिक परंपराओं और मूल्यों पर अनुसंधान कर रहे कृष्णचरणामृत संघ (एसकेसीएस) के का कहना है कि दान जिस तिस को किसी भी तरह और कुछ भी दे देने की नाम नहीं है। इस तरह दी गई वस्तुओं से दूसरों का हित भले ही सध जाए पर जरुरी सावधानियां नहीं बरती गईं तो अपना नुकसान ही होता है। कम से कम कोई फायदा तो नहीं होता। दान के प्रभाव को जानने के लिए एसकेसीएस के विद्वानों नें 30 तीर्थ स्थानों पर दान देते लोगों से बातचीत की। अध्ययन में उन लोगों को भी शामिल किया जो दान दे चुके थे और जिनकी अपेक्षाएं पूरी हुई थी। और उन लोगों को भी जो दान धर्म के खिलाफ थे उन पर इस कृत्य के कुछ अनुभव रखे थे। दान के बारे में तमाम लोगों का एक अनुभव सामान्य रहा कि दान के बदले किसी तरह का विनिमय नहीं होना चाहिए। जो दान पवित्र स्थान में, शुभ समय में शुभ तिथियों में और दिन के हिसाब से सुबह या दोपहर के समय बिना किसी बदले और आशीष की कामना से किया गया है, वह व्यक्ति के चित्त को परिमार्जित करता है। अपने पर किए गए किसी उपकार के बदले में या मजबूरी में किए गए दान का कोई लाभ नहीं होता। अपवित्र स्थान और अनुचित समय में बिना सत्कार के किए गए दान का तो नुकसान ही होता है। दान देने वाले की भावना और लेने वाले का स्तर दोनों ही महत्वपूर्ण है। इन में सामंजस्य होना चाहिए। आप कितनी ही अच्छी भावना से दें और लेने वाला उसे अनापशनाप कामों में लगा दे तो देने वाले का नुकसान ही होता है। देखा गया कि अनीति से की हुई कमाई को दान किया गया तो वह राशि निश्चित रुप से गलत कामों में ही लगेगी। ऊपर बताए गए तीस लोगों में सात मामलों में तो ऐसा देखने में आया कि दिए गए दान की राशि गलत तरीकों से अर्जित की गई थी। और जिन हाथों में वह गई उन्होंने उसका उपयोग मौजमस्ती में किया।
भगवान श्री कृष्ण का एक नाम सांवरा है। इस नाम का मतलब है सांवले रंग का, जबकि भगवान श्री कृष्ण जन्म से सांवरा यानी सांवले नहीं थे। पुराणों में वर्णित कथा के अनुसार गोपाल बचपन में गोरे रंग के थे। लेकिन इनके जीवन में एक ऐसी घटना हुई जिससे इनका वर्ण नीला हो गया। पुराणों की कथा के अनुसार एक बार कालिया नामक नाग अपने परिवार के साथ यमुना में आकर रहने लगा। इससे गोकुलवासियों के प्राण संकट में पड़ गए। गोकुलवासी गांव छोड़कर कहीं और जाने की योजना तक बनाने लगे। ऐसे में गोकुल वासियों की रक्षा के लिए श्री कृष्ण ने अपने प्राण संकट में डालकर कालिया दह में प्रवेश किया। कालिया नाग को भगवान ने युद्घ में परास्त कर दिया लेकिन इसके मुख से निकलने वाले विष के प्रभाव से श्रीकृष्ण का शरीर नीलवर्ण का हो गया। इसके बाद से भगवान श्री कृष्ण सांवारा कहलाने लगे। दर्शन और तर्क कहता है कि भगवान का नीला रंग उनके व्यापकता और विशालता को दर्शाने के लिए है। जैसे विशाल समुद्र और अनंत गगन नीला दिखता है उसी प्रकार आदि अनंत भगवान भी नील वर्ण के दिखाई देते हैं।
अगर आपकी आदत है कि राह चलत हुए या अड़ोस पड़ोस की महिलाओं को घूर-घूरकर देखना और उनके विषय में मन में बुरे ख्याल लाना तो समझ लीजिए आपके बुरे दिन आने वाले हैं। यह बात आज नहीं कही गई है बल्कि आज से सालों पहले महान संत कबीरदास जी ने कही है। कबीरदास जी ने कहा है कि भगवान ने नारियों को मोहक बनाया है और पुरूषों का काम है कि उनके मोह में उलझे बिना अपने काम पर ध्यान दें। जिसने भी स्त्रियों के रूप जाल और मोहिनी अदाओं पर अपने मन और नैन को भटकाया है उसका नाश तय है। तुलसीदास जी ने अपने एक दोहे में इसे स्पष्ट करते हुए कहा है 'नौनों काजर देह के, गाढै बांधे केस। हाथों मेंहदी लाय के, बाधिनी खाय देस।। यानी स्त्री आंखों में काजल लगाकर, बालों को अच्छी तरह संवारकर और हाथों में मेंहदी लगाकर अपने रूप आकर्षण से पूरी दुनिया को बांध लेती है। इस पर भी परस्त्री से संबंध तो और भी खतरनाक है। इसका वर्णन कबीरदास जी ने अपने अगले दोहे में किया है।
आमतौर पर माना जाता है कि सोते समय मनुष्य जो सपने देखता है वे रंग बिरंगे होते हैं। लेकिन अध्ययन से पता चला है कि सपनों का कोई रंग नही होता। वे श्वेत श्याम (ब्लैक एंड व्हाइट) ही होते हैं। इस नतीजे पर पहुंचने के बाद जाने माने दार्शनिक मैकेंजी ने तो इसकी वजह भी बता दी। उनके अनुसार मनुष्य जागृत अवस्था में कितना ही सभ्य और सुसंस्कृत लगे पर अवचेतन स्थिति में वह अब भी पाषाण युग की समझ से आगे नहीं बढ़ पाया है। उस दौर में मनुष्य को रंगों की पहचान नहीं थी। आंतरिक स्तर पर समझ के लिहाज से वह अब भी वहीं है। जागने पर रंगों के बोध के कारण उसे भ्रम बना रहता है कि सपने भी रंगीन होते हैं।   इस निष्कर्ष के बाद ब्रेडले और बोकांसो ने तो मनुष्य को सामाजिक और संस्कारी बनाने के लिए सपनों पर काम करने की पैरवी की है। उनके अनुसार सपनों का उपयोग मनुष्य को शिक्षित करने और जिम्मेदार नागरिक बनाने के लिए किया जा सकता है। प्रयास आध्यात्मिक स्तर के होंगे या कुछ और होंगे, अभी यह तय नही किया जा सका है। फिलहाल रात को सोते समय देखे जाने वाले सपनों पर काम जारी है।
यज्ञ अग्निहोत्र एक तरह का समूह चिकित्सा भी है, इससे किसी एक ही तरह की बीमारी से पीड़ित कई रोगियों को एक साथ ठीक किया जा सकता है। यह एम्सटर्डम स्थित महर्षि आयुर्वेद रिसर्च केंद्र के प्रयोगों से साबित हुआ है। प्रयोग में बताया गया कि यज्ञ चिकित्सा सुनिश्चित और तुरंत लाभ पहुंचाने वाली आसान उपचार पद्धति है। केंद्र में अस्थमा और ‍टीबी से पीड़ित 36 रोगियों को दो अलग अलग समूहों में ऱखा गया। उन्हें शार्गंधर संहिता में बताई औषधियों का हवन कर उसके धुएं का सेवन कराया गया। पढ़ें, साप्ताहिक राशिफल 7 से 13 अप्रैल तक इन औषधियों का धुंआ औषध तत्वों को सांस के साथ घोल दिया गय़ा तो रोगी तीन से सात सप्ताह में ठीक होने लगे। प्रयोग के संयोजक वैद्य हरिदत्त (एल्फ्रेड गोए) के उपचार ने किस तरह काम किया इसका ब्यौरा भी दिया। उन्होंने कहा कि औषधिय़ों का प्रभाव रक्तवाही संस्थान के रास्ते ही उनके वाष्पीभूत होने के कारण, जहां उसकी आवश्यकता थी वहां तेजी से पहुंच सका। सामान्य स्थिति में यह प्रवाह मुंह से या रक्त में प्रवेश (इंजेक्शन) के जरिए दी गई। यह औषधि से आढ गुना तेजी सा पहुंचा। पढ़ें,ऐसे सपने आएं तो बड़ा अपशगुन होता है, करें यह उपाय वैद्य हरिदत्त के अनुसार हाइपॉक्सिया (कॉमा) के या वेण्टीलेशन पर रखे गए रोगी को सांस लेने में कठिनाई होने पर नाक से ऑक्सीजन पहुंचाई जाती है। किन्तु इस ऑक्सीजन को शुद्ध रूप में नहीं दिया जाता, इसमें कार्बन डाइऑक्साइड का करीब पांच प्रतिशत अंश भी रहता है, ताकि मस्तिष्क के केन्द्रों को उत्तेजित कर श्वसन प्रक्रिया नियमित बनायी जा सके। पढ़ें,शादी के बाद ही क्यों मंगलसूत्र पहनती हैं लड़कियां? अग्निहोत्र में उत्पन्न वायु ऊर्जा में भी यही अनुपात गैसों के सम्मिश्रण का रहता है। विशिष्ट समिधाओं को जलाने और खास तरह की औषधियों का हवन करने से नाक द्वारा आक्सीजन और कार्बन डाइऑक्साइड देने का झंझट भरा काम आसानी से हो जाता है। शारीरिक रोगों एवं मनोविकारों से पैदा हुई तकलीफों से छुटकारे के लिए अग्निहोत्र से बढ़कर अन्य कोई उपयुक्त उपचार है ही नहीं, यह तय सा होता जा रहा है। इस दिशा में जिस तरह शोध और प्रयोग चल रहे हैं, उसे देखते हुए लगता है कि निकट भविष्य में यज्ञ चिकित्सा की खोई हुई कड़ियां तलाश की जा सकेगी और यह पद्धति एक नए रुप में उपलब्धि होगी।
बच्चे जन्म से सत्य रूप होते हैं। अगर उनको कभी असत्य नहीं सिखया जाय, असत्याचरण के लिए उन्हें प्रेरित नहीं किया जाय तो वे कभी असत्याचरण नहीं करेंगे। उनको बड़े लोग ही वैसी शिक्षा देते हैं। हालांकि वे कहकर शिक्षा नहीं देते। उनके व्यवहार में समाया असत्य ही बच्चों को असत्य का अभ्यास करा देता है। होता यूं है कि बच्चे बड़ों को देखकर सीखते हैं। बड़े लोग जैसा आचरण करते हैं, छोटे लोग उनका अनुकरण करते हैं। गीता में कहा गया है- ‘यद्यदाचरति श्रेष्ठस्तत्तदेवेतरो जनः। स यत्प्रमाणं कुरुते लोकस्तदनुवर्तते॥ ३/२१’, यहाँ ‘श्रेष्ठः’ का तात्पर्य बड़े लोगों को समझना चाहिए। बच्चों के लिए उनके अभिभावक ही श्रेष्ठ होते हैं। माता-पिता सबसे श्रेष्ठ और बड़े होते हैं। वे बच्चों के प्रथम शिक्षक होते हैं। इसलिए वे जैसा-जैसा आचरण करते हैं, वैसा ही अनुकरण बच्चे भी करते हैं। आपने देखा होगा कि जिन घरों में गाली-गलौज का झगड़ालु माहौल होता है, उन घर के बच्चे बचपन से ही गालियां सीख जाते हैं जबकि शिष्टाचार भरा आचरण करने वाले परिवारों के बच्चे स्वभावतः शिष्टता का बरताव करते देखे जाते हैं। पण्डित के बच्चे बचपन से ही संस्कृत के मन्त्र बोलना सीख जाते हैं जबकि देर से उठने और निठल्ले समय गुजारने वालों के बच्चे स्वभावतः आलसी बनने लगते हैं। यह सब बड़ों को देखकर नकल की बात है।
कर्नाटक के शिमोगा शहर से लगभग दस किलोमीटर दूर किमी दूर मुत्तुरु में शायद ही किसी ने आपस में संस्कृत के अलावा किसी और भाषा में बात किया हो। तुंग नदी के किनारे बसे इस गांव में संस्कृत प्राचीन काल से ही बोली जाती है। करीब पांच सौ परिवारों वाले इस गांव में प्रवेश करते ही "भवत: नाम किम्?" (आपका नाम क्या है?) पूछा जाता है "हैलो" के स्थान पर "हरि ओम्" और "कैसे हो" के स्थान पर "कथा अस्ति?" सुनकर मन रोमांचित हो जाता है। बच्चे, बूढ़े, युवा और महिलाएं- सभी बहुत ही सहज रूप से संस्कृत में बात करते हैं। गांव में रहने वाले मुस्लिम परिवार के लोग भी  संस्कृत उतनी ही सहजता से बोलते हैं जैसे दूसरे लोग।
अर्जुन श्रीकृष्ण से कहते हैं कि मेरा मन बहुत चंचल है। उसे वश मे कैसे करूं? भगवान कहते हैं, अभ्यास और वैराग्य के जरिए मन वश में किया जाता है। मन में राग है, इसलिए मन चंचल है। गोपियां अपने मन को श्रीकृष्ण से बचाने की कोशिश करती हैं। श्रीकृष्ण सखाओं के साथ जाकर गोपियों के घर से मक्खन की चोरी करते हैं। फरियाद लेकर आई हुई गोपियों से मां यशोदा कहती हैं, तुम समझती क्यों नहीं हो। तुम अंधेरे में मक्खन रखो जिससे मेरे लाला को पता ही न चले। गोपियों ने कहा, तुहारा लाला जहां जाता है वहां उजियारा ही हो जाता है। उनसे कुछ छिपा हुआ नहीं है। इनसे किस तरह से बचाके रखें?
मंगलसूत्र विवाह का प्रतीक चिन्ह है। विवाह के बाद यह हर सुहागन स्त्री के सुहाग की निशानी के तौर उनके गले की शोभा बढ़ाता है। महिलाएं इसे अपने पति का प्रेम मानकर सीने से लगाए रखती हैं। महिलाएं इसे अपने से अलग तभी करती हैं जब पति दुनिया में न हो या दोनों के बीच संबंध टूट चुके हों।
एड्स दुनिया के खतरनाक बीमारियों में से एक है जिसके कई कारण चिकित्सा विज्ञान बताता है। इनमें एक बड़ा कारण असुरक्षित यौन संबंध को माना गया है। लेकिन धर्म गुरु ओशो रजनीश जिन्होंने 'संभोग से समाधि' तक लिखकर पूरी दुनिया में नई बहस शुरु कर दी थी उन्होंने एड्स का एक ऐसा कारण बताया है जिसे जानकर आपके होश उड़ जाएंगे। इन्होंने एड्स के जो कारण बताए हैं उसे जानकर एक बार तो आप सोचने को मजबूर हो सकते हैं कि आखिर ओशो ने ऐसा कहा तो कहा क्यों? इन्होंने एड्स के लिए धर्म को ही कटघरे में खड़ा किया है। ओशो के जीवन और उनके वचनों पर आधारित पुस्तक 'मैं क्यों आया था' में बताया है कि, ओशो के अनुसार 'एड्स का जिम्मेदार धर्म है'।
अटलांटिक महासागर में गोताखोरों ने समुद्र की तलहटी में कुछ ऐसे खंडहर और संरचनाएं देखी हैं, जिनसे लगता है कि पहले वहां कोई द्वीप था, जो भारी विप्लव के कारण समुद्र के गर्भ में समा गया। रूस और चीन के बीच गोवी रेगिस्तान के बारे में कहते हैं कि वहां पहले समुद्र था। कभी प्रकृति में उथल पुथल हुई और जल सिमट कर एक ओर चला गया। वहां पृथ्वी निकल आई और कालातंर में वहां रेगिस्तान में बदल गई। शतपथ ब्राह्मण तथा सूर्य सिद्धान्त आदि प्राचीन ग्रंथो में प्रलय की गणनाएं दी गईं हैं। उस आधार पर और प्रचलित हिसाब से अनुमान लगाना तो कठिन है, लेकिन यह तय है कि पृथ्वी में कभी-कभी अग्नि, हिम या जल प्रलय जैसी उथल पुथल और विनाश होते रहे हैं। ऐसी कितनी ही उलट फेर या संघातों के बारे में भूगर्भवेत्ता और इतिहासवेत्ता भी बताते रहे हैं।
भारत में परम सत्ता को जानने समझने वाली दो धाराएं रही हैं। एक धारा परम सत्ता के निर्गुण रूप को मानने वाली और दूसरी सगुण रूप को मानने वाली। निर्गुण धारा मानने वालों का कहना है कि ईश्वर से सृष्टि हुई है। सृष्टि नाम रूपात्मक है, तो उसके रचयिता का न कोई नाम दिया जा सकता है न उसका कोई रूप हो सकता है। उसकी आराधना भी उसके गुणातीत रूप को सामने रखकर ही की जानी चाहिए। दूसरी तरफ सगुण धारा में निष्ठा रखने वालों का कहना है सामने तो किसी स्वरूप को ही रखा जा सकता है। यह मनुष्य के बोध की सीमा ही है कि ज्ञान उसी का हो सकता है, जिसका स्वरूप हो। केवल परमयोगी ही अतीद्रिय अनुभव की बात करते हैं। पर अतींद्रीय अनुभव के बावजूद नहीं बताया जा सकता कि वह अनुभव क्या था? क्योंकि तब तक हमें उसे भाषा में व्यक्त करना होगा, जो सांसारिक है, नाम रुपात्मक है। इसलिए एक दूसरे से भिन्न होते हुए भी दोनों धाराएं एक दूसरा का महत्व स्वीकार करती रही है। उनमें कभी टकराव की नौबत नहीं आई। सगुण धारा से ही मूर्तिपूजा का आरंभ हुआ है। मूर्ति पूजा के पीछे एक  बहुत बड़ी शास्त्रीय अनिवार्यता भी है। शास्त्रीय  मान्यता है कि जो दृष्ट है वही ज्ञान का आधार हो सकता है। अदृष्ट को  अनुमान या शब्द से समझ सकते हैं, पर इसके लिए परम सत्ता को भी दृष्ट होना चाहिए। परम सत्ता के दृश्य होने के लिए उसका कोई स्वरूप होना आवश्यक है। स्थपतियों ने परमसत्ता के इस स्वरूप को ही अंतःकरण में देखा और इस स्वरूप की मूर्ति बनाई। आज तो हर कोई मूर्ति बनाने लगा है। लेकिन शास्त्रीय मान्यता यह है कि शुद्ध चित्त वाले केवल उसी स्थपति को देव मूर्ति बनानी चाहिए जो देवता के स्वरूप को समझता है। उसके स्वरूप के बारे में शास्त्रों में दिए गए निर्देशों को जानता है। देवमूर्ति की उस विशेष छवि को अपने अंतःकरण में देख चुका है। भगवान के सगुण रूप के बारे में अनेक सुंदर कथाएं प्रचलित हैं। विद्यारण्य स्वामी द्वारा रचित शंकर दिग्विजय में यह कथा आती है कि आदि शंकराचार्य ने अपने मां को वचन दिया था कि वे उनके जीवन की अंतिम वेला में उनके पास आ जाएंगे। अतः जब वह समय आया तो वे अपनी मां के पास पहुंच गए। आदि शंकर जो पूरे भारत में केवल ब्रह्म की सत्ता सिद्ध करके हुए घूम रहे थे, अपनी मां के पास पहुंचे और उनकी अंतिम इच्छा जानना चाही। मां ने कहा कि वे मरने से पहले भगवान के दर्शन करना चाहती हैं। आदि शंकर ने तब अपनी मां से आंख बंद करने के लिए कहा और योगशक्ति से भगवान की छवि प्रस्तुत कर दी। मां ने भगवान शिव के स्वरूप को देखा तो घबरा गईं। उन्होंने कहा कि वह भगवान के सौम्य स्वरूप का दर्शन करना चाहती हैं। आदि शंकर ने तब उनको भगवान विष्णु की छवि के दर्शन कराए। वह संतुष्ट होकर इस संसार से विदा हुईं। इस तरह भगवान के निर्विकल्प स्वरूप की सिद्धि में लगे आदि शंकर को भी ईश्वर के सगुण स्वरूप की शरण लेनी पड़ी।
सीता की स्तुति करते हुए ऋग्वेद (4-57-6) में असुरों का नाश करने वाली शक्ति कहा गया है। सीतोपनिषद् में सीता को माना है। जिसके नेत्र के निमेष-उन्मेष मात्र से ही संसार की सृष्टि-स्थिति-संहार आदि क्रियाएं होती हैं, वह सीताजी हैं। शास्त्रों में आए उल्लेखों का सार है कि सीता श्रीराम की शक्ति और राम-कथा की प्राण हैं। पढ़ें, मृत्यु के समय होने वाली इस घटना के कारण पिछले जन्म की बात याद नहीं रहती बाल्मीकि रामायण में कहा गया त्रेता युग में विष्णु श्रीरामचंद्र के रूप में अयोध्या में दशरथ के महल में अवतीर्ण हुए, तभी भगवती लक्ष्मी महाराज जनक की राजधानी मिथिला की पावनभूमि पर अवतरित हुई। शास्त्र कि धारणा है कि चरित्र ही सब कुछ हैं। वही मनुष्य की शोभा हैं। पंचवटी में राम ने कहा सीता तुम्हारे चरण बहुत ही सुंदर है। सीता बोली, भगवन, आपके पग की रज प्राप्त करने के लिए जीवन भर लोग ललकते रहते हैं। इसका थोड़ा सा रजकण भी यदि प्राप्त हो जाए तो माथे पर लगाकर अपने को धन्य मानते हैं। पढ़ें,साप्ताहिक राशिफलः 27 अप्रैल से 3 मई तक किसकी किस्मत कैसी रहेगी कुछ समय बाद जब लक्ष्मण वहां आए तो सीता ने उनसे कहा लक्ष्मण तुम निर्णय करो कि हम दोनों के चरणों में से किस के चरण शोभायमान हैं। लक्ष्मण ने विनीत भाव से कहा, आप की शोभा चरणों में नहीं अपितु आचरण में है। यह सुनकर राम और सीता एक दूसरे के पद निहार कर बहुत ही प्रसन्न हुए और लक्ष्मण अपलक उन चरणों को देखते रह गए। वाल्मीकि रामायण के अनुसार हनुमान जब जानकी की खोज करते हुए लंका में अशोक वाटिका पहुंचे तो रामकथा सुनाई और राम की जो अंगूठी लाए थे, वह दी। जानकी खुश हुईं । अपने कष्ट को व्यक्त किया और आशंका भी जताई। लग रहा था कि जीवन से निराश हो गई थीं। इतना विलंब कैसे हो गया राम को आने में। कहीं भूल तो नहीं गए, कहीं और कोई अवरोध तो नहीं आ गया।   ऐसी स्थिति में हनुमान ने भी बहुत मार्मिक होकर कहा कि राम को आने में विलंब हो रहा है, आपको लग रहा है कि वह समुद्र पार कर पाएंगे या नहीं तो मैं आज ही आपको लेकर रामजी के पास चलता हूं। हनुमान ने उन्हें अपनी शक्ति का भरोसा और परिचय दिया। इसके उपरांत जानकी जी ने कहा राम के प्रति मेरा जो समर्पण है, जो सम्पूर्ण त्याग है, मेरा पतिव्रता का धर्म है, उसको ध्यान में रखकर मैं राम के अतिरिक्त किसी अन्य का स्पर्श नहीं कर सकती। अब राम यहां आएं,  रावण का वध करें, जो उसके लोग हैं, उनको मारें और हमें लेकर जाएं। राम जी ही मुझे मान-मर्यादा के साथ लेकर जाएं, तभी उचित होगा। राम को यहां आने दीजिए। भगवान के ऐश्वर्य से मैं परिचित हूं, भगवान ने खरदूषण, त्रिजटा और उनकी चौदह हजार सेना को मारकर धूल में मिला दिया, तब उनका कोई सहायक भी नहीं था, उस समय कोई नहीं था जो राम का पक्ष लेता, राम ने सभी को अपनी तेजस्विता से उत्तर दिया। और संसार में कौन ऐसा है, जो राम से लड़ सकता है? कोई राक्षस नहीं है, जो राम का युद्ध में सामना कर सके।  इसलिए आप जाइए और रामजी को मेरा दुख-दर्द बतलाइए और प्रेरित करके रामजी को यहां लाइए और रामजी राक्षसों का विनाश करें, तभी मैं जाउंगी।
जिनके दर्शन के लिए संपूर्ण भारत भूमि के महाश्रेष्ठी अपना धन कोष लुटाने के लिए तैयार रहते थे, वे ही भगवान इस साधन विहीन पंचशाल गाँव में आ रहे हैं, इस समाचार ने जैसे अचानक गांव वालों को भाग्यवान बना दिया। देखते-देखते गांव का कायाकल्प हो गया। गाँव की समूची प्राकृतिक समृद्धि भगवान् तथागत के स्वागत के लिए उमड़ पड़ी। सबके सब अपने हृदय की भावानाओं का अर्घ्य भगवान् के श्रीचरणों में चढ़ाने के लिए उत्सुक थे। इन भोले ग्रामीणों के भाव-संवेदनाओं को भगवान् बुद्ध अनुभव कर रहे थे। वे ठीक समय पर आनन्द, तिष्य, स्थिविर, मौद्गलायन, सेवत, रेवत आदि भिक्षुओं के साथ गाँव में पधारे। पल्लवों एवं पुष्पों से सज्जित मंच पर विराजमान हो तथागत ने ग्रामीण जनों पर अपनी कृपा की अमृत वर्षा करते हुए मधुर उद्बोधन दिया। इस उद्बोधन में दिशाबोध था। इसके पश्चात् भगवान् बुद्ध ने उनमें से प्रत्येक की कुशल वार्ता पूछी। बुद्ध के आशीषों को पाकर सबके चेहरे पुष्प की भाँति खिल उठे। मिलने के इस उपक्रम में सबसे अन्त में एक कन्या आगे बढ़ी। वह जुलाहे की बेटी थी। अट्ठारह वर्ष की आयु में ही उसकी विचारशीलता सभी को चकित कर देती थी। बुद्धिमत्ता से समवयस्क ही नहीं, गाँव के वृद्ध जन भी हैरान हो जाते थे। जब उसने बुद्ध के चरण स्पर्श किए, तो उसे देखकर तथागत मुस्कराए। उनकी यह मुस्कान बड़ी ही रहस्यमयी थी। इसमें ज्ञान और प्रेम का अनोखा सम्मिश्रण था। अपनी अलौकिक मुस्कान के साथ उन्होंने उससे पूछा-‘बेटी, कहाँ से आयी हो?’ ‘भन्ते! नहीं जानती हूँ।’ बुद्ध ने एक और सवाल किया-‘कहाँ जाओगी?’ ‘भंते! नहीं जानती हूँ।’ ‘क्या यही जानती हो?’ बुद्ध ने पूछा तो वह बोली-‘जानती हूँ।’ ‘जानती हो?’ बुद्ध ने पूछा, वह बोली-‘कहाँ भगवान्, जरा भी नहीं जानती हूँ।’
किमाश्चर्य परमं यानी सबसे बड़ा आश्चर्य क्या है। युगों पहले यक्ष ने युधिष्ठर से यह सवाल पूछा था। धर्म का मर्म जानने वाले युधिष्ठर ने उत्तर में यक्ष से कहा था हजारों लोगों को रोज मरते हुए देखकर भी अपनी मौत से अनजान बने रहना, जीते रहने की लालसा में अनेकों दुष्कर्म करते रहना ही सबसे बड़ा आश्चर्य है। अनेको शवयात्राएं रोज निकलती हैं, इसके बावजूद वे अपनी शवयात्रा की कल्पना भी नहीं कर पाते। पढ़ें, सुबह-सुबह इन चीजों का दिखना होता है बड़ा ही शुभ काश ऐसी कल्पना की जा सके अपनी मौत के कदमों की आहट सुनी जा सके। निश्चित ही जीवन दृष्टि संसार से हटकर सत्य पर केंद्रित हो सकती है। सूफी फकीर शेखसादी के वचन है। बहुत समय पहले दजला के किनारे एक मुरदे की खोपड़ी ने कुछ बातें राहगीर से कही थी। ऐ मुसाफिर जरा होश में चल। मैं भी कभी भारी दबदबा रखती थी। मेरे पास हीरों जड़ा ताज था। मेरे पांव कभी जमीन पर न पड़ते थे। फिर एक दिन सब खत्म हो गया। कीड़े मुझे खा गए। आज हर पांव मुझे बेरहम ठोकर मारकर आगे निकल जाता है। पढ़ें,नहीं जानते होंगे, कोहिनूर हीरे का चौंकाने वाला यह रहस्य तू भी अपने कानों से गफलत की रुई निकाल ले। सच में मुरदों की आवाज से उठने वाली नसीहत को जो सुन लेता है, वह जान लेता है कि जन्म के साथ मृत्यु भी जुड़ी है। यही जीवन का सच है। उन दोनों के बीच जो है वह केवल जीवन भर का आभास भर है। यह जीवन की एक छाया भर है। क्योंकि जीवन तो शाश्वत है और इसकी कभी मृत्यु नहीं हो सकती। जन्म का अंत निश्चित है। मृत्यु का प्रारंभ है, जीवन का नहीं। जीवन तो इन दोनों से पार है। इसे वही पाते हैं जो अनवतर तप और सतत सत्कर्मों से जीवन की छाया से पार शाश्वत में प्रवेश करते हैं। ऐसे लोग मौत के सच को स्वीकार करते हैं। बल्कि इसे शाश्वत जीवन का प्रवेश बना लेते हैं। जो ऐसा नहीं करते वे जीवित होकर भी जीवित नहीं हैं। और जो करने में समर्थ होते हैं वे मर कर भी नहीं मरते।
