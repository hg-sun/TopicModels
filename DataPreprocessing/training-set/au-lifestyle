अक्सर आपने देखा होगा कि जब आप तनाव में होते हैं तो काफी सुस्त और बीमार जैसा महसूस करने लगते हैं। हम इसे काम का प्रेशर समझकर अनदेखा कर देते हैं लेकिन इस वजह से आगे चलकर हमें कई तरह की परेशानियों का सामना करना पड़ सकता है। इसलिए तनाव के लक्षणों और थकान को कभी भी अनदेखा नहीं करना चाहिए। इस संबंध में डॉक्टर गेल सॉल्ट्ज ने बताया कि जब हम स्ट्रेस में होते हैं तो हमारा शरीर थक जाता है, वह फ्लाइट और फाइट मोड पर चला जाता है। इसका मतलब है कि या तो वह बीमारी का सामना करता है या कमजोर पड़कर थक जाता है। अगर एक्सरसाइज करने के बाद आप ये सब महसूस करते हैं तो इसका कोई नुकसान नहीं है। वहीं अगर काम के प्रेशर जैसी वजहों से आपको ये लक्षण दिखें तो ये समस्या का कारण बन सकते हैं।   इस वजह से शरीर की रोग प्रतिरोधक क्षमता कम होती है और सिर दर्द, गला बैठना, पेट संबंधी परेशानी और नींद ना आने जैसी बीमारियां हमें अपना शिकार बना लेती हैं।  हालांकि ये बात सच है कि आप पूरी तरह से स्ट्रेस फ्री जिंदगी नहीं जी सकते लेकिन इसके प्रभाव को आप जरूर कम कर सकते हैं। इसके लिए आपको कुछ एक्सरसाइज, योगा आदि करने चाहिए। साथ ही हेल्दी भोजन करना चाहिए और ऐसा कुछ खाना चाहिए जिससे आपका मूड फ्रेश हो। ऐसा करने से आप तनाव मुक्त जिंदगी जी पाएंगे।
दिल के मरीजों के लिए एक अच्छी खबर सामने आई है। डॉक्टरों का कहना है कि एक नई दवा बैड कॉलेस्ट्रॉल को कम कर दिल के दौरे और स्ट्रोक के मामलों में अप्रत्याशित कमी ला सकती है। 27,000 मरीजों पर किए गए अंतरराष्ट्रीय स्तर के टेस्ट के नतीजों का मतलब है कि अब ये दवा लाखों लोग इस्तेमाल कर सकेंगे। ब्रिटिश हार्ट फाउंडेशन का कहना है कि शोध के नतीजे दुनिया के सबसे बड़े हत्यारे (हार्ट अटैक) से मुकाबले की दिशा में बहुत बड़ा कदम हैं। हर साल दुनियाभर में करीब डेढ़ करोड़ लोग दिल का दौरा पड़ने या स्ट्रोक से मर जाते हैं। दिल की दुनिया में बैड कॉलेस्ट्रॉल खलनायक की भूमिका निभाता है। इसकी वजह से रक्त की धमनियां ब्लॉक होने लगती हैं जिसका नतीजा ये होता है कि दिल और मस्तिष्क तक ऑक्सीजन का पहुंचना मुश्किल हो जाता है और दिल का दौरा आने की परिस्थितियां बन जाती हैं। बैड कॉलेस्ट्रॉल इसी वजह से लाखों लोग स्टैटिंस नाम की दवा का सेवन करते हैं जो खराब कॉलेस्ट्रॉल की मात्रा को घटा देती है। दिल की बीमारी से लड़ने वाली नई दवा का नाम है इवोलोक्यूमैब (Evolocumab)। ये दवा लीवर के काम करने के तरीके में बदलाव लाती है और बैड कॉलेस्ट्रॉल में भी कमी लाती है। इंपीरियल कॉलेज लंदन के प्रोफेसर पीटर सेवर कहते हैं, 'ये दवा स्टैटिंस के मुकाबले ज्यादा असरदार है।' उन्होंने दवा कंपनी ऐमजेन से मिली पैसे की मदद से ब्रिटेन में दवा के ट्रायल का इंतजाम किया था।
औरतों की देखभाल करने वाले कई नर्सिंग स्टाफ को लगता है कि जिन नौजवान महिला मरीजों को दिल का दौरा पड़ता है वे चिंतित रहती हैं और बदहजमी की शिकार होती हैं। नौजवान अमूमन कोलेस्ट्रोल की समस्या से ग्रसित नहीं होते हैं और उन्हें दिल की बीमारी नहीं होती है। केट एलडर्टन को तीस साल की उम्र में दिल का दौरा पड़ा था। इससे एक दिन पहले उन्होंने दस किलोमीटर की दौड़ में हिस्सा लिया था। उन्हें एथलेटिक्स से गहरा लगाव है। जब केट नाश्ता कर रही थीं तब उनके सीने में दर्द शुरू हुआ था। केट ने बीबीसी ने कहा, 'यह मेरे जीवन का सबसे भयावह अनुभव था। इसने मुझे सदमे में डाल दिया।'  
जल्दी सोने की वजह से पुरुषों में दिल की बीमारियों का खतरा बढ़ता है। ये बात एक नए शोध में सामने आई है। जापान में हुए इस शोध में बताया गया है कि जो पुरुष जल्दी सो जाते हैं उनमें अन्य के मुकाबले हाई ब्लड प्रेशर की समस्या होने की संभावना ज्यादा रहती है। ये अध्ययन जापान में किया गया।
बच्चे पैदा होते ही माता-पिता की जिंदगी पूरी तरह से बदल जाती है। ये समय उनके लिए खुशी का तो होता ही है लेकिन इस नई जिम्मेदारी की वजह से वे काफी घबराए हुए भी रहते हैं। विशेषकर मां के लिए यह समय अधिक चुनौतीपूर्ण होता है। अध्ययन में सामने आया कि बच्चों की वजह से पिता की तुलना में मां की नींद ज्यादा खराब होती है। यह दावा अमेरिका की जॉर्जिया सदर्न यूनिवर्सिटी में किया गया। शोध के अनुसार, बच्चों की वजह से माताओं को महीने में करीब 14 दिन नींद ना पूरी होने की शिकायत रहती है। बच्चों की देखभाल से वे पूरी तरह से थक जाती हैं। पिता की तुलना में मां की थकान ना मिटने की संभावना 50 फीसदी अधिक रहती है। शोधकर्ताओं ने बताया कि पितृत्व से पुरुषों की नींद पर कोई प्रभाव नहीं पड़ता। शोधकर्ता डॉक्टर केली सलविन का कहना है कि बच्चों की देखभाल के कारण महिलाओं की नींद तो पूरी नहीं ही होती, साथ ही उनमें लगातार थकान की शिकायत भी रहती है। 
आखिर महिलाएं पुरुषों के मुकाबले ज्यादा साफ क्यों रहती हैं? अब यह कोई रहस्य नहीं रहा। इंटरनेट मार्केट रिसर्च पोर्टल YouGov के मुताबिक 93 फीसदी महिलाएं एक बार अंडरवियर पहनने के बाद धोती हैं, लेकिन 18 फीसदी पुरुष बिना धोए ही एक ही अंडरवियर कई बार पहनते हैं।
हार्ट अटैक के बाद वायग्रा लेना पूरी तरह से सुरक्षित है। ये बात एक शोध में सामने आई है। इसमें बताया गया है कि वायग्रा से मौत का रिस्क भी कम होता है। शोध में सामने आया कि हार्ट अटैक के बाद जो लोग वायग्रा लेते हैं, उनमें दूसरे मरीजों के मुकाबले 33% कम मौत की संभावना होती है।  पहले भी इस पर कई शोध किए जा चुके हैं, लेकिन इस बार का रिजल्ट उनसे एकदम अलग आया है। इससे पहले NHS के अध्ययन में बताया गया था कि दिल के मरीजों को वायग्रा लेने से पहले सावधानी बरतने की जरूरत होती है। लेकिन इस शोध ने इसे गलत साबित किया। ये अध्ययन स्वीडिश के एक इंस्टीट्यूट में किया गया।   अध्ययन के मुताबिक, अगर हार्ट अटैक के बाद आपकी सेक्स लाइफ के लिए वायग्रा लेना आपके लिए एकदम सुरक्षित है। शोधकर्ताओं ने इस बात का पता तो लगा लिया कि वायग्रा दिल के लिए अच्छी है लेकिन वे इसके सीधा प्रभाव और कारण नहीं बता पाए।  वायग्रा को शुरुआत में दिल की वजह से होने वाले सीने में दर्द के लिए बनाया गया था क्योंकि ये रक्त धमनियों को फैलाती है।  ये अध्ययन अमेरिकन कॉलेज ऑफ कार्डियोलॉजी के 66वें वार्षिक वैज्ञानिक सेशन में प्रस्तुत किया गया।
बुढ़ापे में अल्जाइमर होने की संभावना बढ़ जाती है। इस बीमारी में लोगों की याददश्त कमजोर हो जाती है। इस वजह से वे और उनके परिवार वाले काफी परेशान हो जाते हैं। अगर आप आगे चलकर इस बीमारी से बचना चाहते हैं तो ये टिप्स आपके काम के हो सकते हैं। - अगर बुढ़ापे में याददश्त मजबूत बनाए रखना चाहते हैं तो अभी से पर्याप्त नींद लें। इससे थकान दूर होती है और नींद दिमाग से नकारात्मक चीजें दूर करने में सहायक है। डॉक्टर भी सात से नौ घंटे की नींद लेने की सलाह देते हैं। - बुढ़ापे में दिमाग को तरो-ताजा बनाए रखने के लिए अभी से जरूरी एक्सरसाइज करना शुरू कर दें। इसके लिए दिमागी खेल खेलें और नई-नई चीजें सीखते रहें। - तनाव अल्जाइमर का एक मुख्य कारण है। इसके लिए नकारात्मक चीजों और लोगों से दूरी बनाएं। साथ ही ऐसे काम करें जिनमें आपकी रुचि है। - अपनी डाइट में फल सब्जियों के अलावा कुछ जरूरी ड्राई-फ्रूट्स शामिल करें और हो सके तो फास्ट फूड से दूर रहें। - बुढ़ापे में खुद को स्वास्थ्य बनाए रखने के लिए बच्चों के साथ खेल-कूद करें। इसके अलावा वीकएंड पर अपने दोस्तों के साथ क्रिकेट या फुटबॉल खेल सकते हैं।
जो महिलाएं बालों को रंगने के लिए रासायनिक रंगों का इस्तेमाल करती हैं, उनमें स्तन कैंसर का खतरा बढ़ रहा है। फिनलैंड में हुए एक शोध के अनुसार, बालों को रंगने के लिए प्रयोग किए गए पदार्थों और हार्मोनल गर्भनिरोधक से महिलाओं में स्तर कैंसर की संभावना बढ़ जाती है। हेलसिंकी विश्वविद्यालय और फिनिश कैंसर रजिस्ट्री के शोधकर्ता ने इन चीजों में मौजूद स्तन कैंसर के तत्वों का अध्ययन किया। शोधकर्ताओं ने कहा कि ये खतरा बढ़ती उम्र और गलत लाइफस्टाइल की वजह से औरतों में ज्यादा होता है। स्टडी के अनुसार, हार्मोनल गर्भनिरोधक के इस्तेमाल से मेनोपॉज के बाद महिलाओं में स्तन कैंसर का खतरा 52% तक बढ़ जाता है। वहीं बालों को रसायनिक रंगों से रंगने के कारण ये खतरा 23% तक बढ़ जाता है। शोधकर्ता ने सलाह दी कि महिलाओं को इसे लेकर सतर्क रहना चाहिए।  
वैज्ञानिकों ने एक सेंसर विकसित किया है जिससे पसीने वाली त्वचा के विश्लेषण से खून में शुगर के स्तर का पता लगाया जा सकता है और इसके लिए पसीने की बहुत थोड़ी मात्रा ही पर्याप्त है। दक्षिण कोरिया में वैज्ञानिकों की एक टीम ने दिखाया कि सेंसर इस मामले में बिल्कुल माकूल है और उनका मानना है कि इससे डायबिटीज से पीड़ित मरीजों को मदद मिलेगी। सेंसर एक पैच के जरिए एक छोटे निडल से जुड़ा है। यह डायबिटीज की दवाई को अपने आप भीतर पहुंचा देता है। सोल यूनिवर्सिटी की यह टीम डायबिटीज के मरीजों को 'दर्द भरे ब्लड कलेक्शन' के तरीकों से निजात दिलाने की कोशिश में जुटा था।  - एक डायबिटीज इम्युन सिस्टम (रोग प्रतिरोधक क्षमता) की उस प्रवृत्ति के कारण होता है जिसमें वह खून में शुगर को नियंत्रित रखने वाले हिस्सों पर हमला करता है। - एक डायबिटीज अनियमित जीवन शैली के कारण होता है जिससे शरीर की उन क्षमताओं को नुकसान पहुंचता है जिनसे खून में शुगर का स्तर नियंत्रित रहता है। इन दोनों तरह के डायबिटीज में मरीजों को खून में शुगर के स्तर को दवाई से नियंत्रित करके रखना होता है। इसमें लापरवाही से शरीर को इतना नुकसान पहुंचता है कि इंसान की मौत तक हो जाती है।
हम में से बहुत से लोगों को दफ्तर में तालमेल बिठाने में दिक्कत होती है। नए-नए लोगों से सामना होता है तो हर बार अपनी पसंद-नापसंद को समझाना पड़ता है। दूसरे की पसंद-नापसंद जानने की जरूरत होती है। खास तौर से दफ्तर में अपने सीनियर्स की आदतों को जानना जरूरी होता है। आखिर इस चुनौती से कैसे निपटा जा सकता है? पश्चिमी देशों में आजकल इस चुनौती से निपटने के लिए यूजर मैनुअल बनाने का चलन बढ़ रहा है। जैसे हम कोई नया फोन या सामान खरीदते हैं, तो उसके साथ यूजर मैनुअल मिलती है, जिसमें उस चीज की खूबियां बताई जाती हैं। ये भी लिखा होता है कि आप उस फोन या किसी और सामान का बेहतर इस्तेमाल कैसे कर सकते हैं। ठीक इसी तरह, आजकल पश्चिमी देशों में बहुत से लोग अपने-अपने यूजर मैनुअल यानी पसंद-नापसंद और आदतों की फेहरिस्त बनाने लगे हैं। जिससे उनके साथ काम करने वाले उन्हें आसानी से समझ सकें। सब लोग साथ मिलकर बेहतर ढंग से काम कर सकें। कामकाजी लोगों के यूजर मैनुअल का ख्याल सबसे पहले अमरीका के बोस्टन की एक कंपनी स्टाइबेल, पीबॉडी ऐंड एसोसिएट्स के संस्थापक लैरी स्टाइबेल को आया था। बात 2003 की है। लैरी स्टाइबेल एक मीटिंग के शुरू होने का इंतजार कर रहे थे। खाली वक्त में वो अपने नए फोन का यूजर मैनुअल पढ़ने लगे। वहीं से उन्हें अपनी कंपनी के कर्मचारियों का यूजर मैनुअल तैयार करने का ख्याल आया। लैरी ने इसकी शुरुआत खुद के बारे में एक सूची तैयार करने से की।
अब विदेश ही नहीं बल्कि भारत में भी आप डायरेक्ट नल से पानी पी सकते हैं। इसे लेकर आप जरूर हैरान हो जाएंगे कि डायरेक्ट नल से पानी पीना कैसे सुरक्षित हो सकता है? चौंकिए मत दिल्ली सरकार ने दिल्ली के एक इलाके में ये काम शुरू भी कर दिया है। दरअसल, इसके लिए पानी में Total Dissolved Solid नामक प्रक्रिया अपनाई जाती है। ये पानी में मौजूद कार्बनिक और अकार्बनिक तत्वों का मापन करती है। इस संबंध में कई देशों में स्पेशल टीम भी बनाई गई है जो इस पानी को जांचती हैं और इनमें स्वास्थ्य के लिए जो भी हानिकारक तत्व मौजूद होते हैं उन्हें हटाती है। अलग-अलग देशों में TDS मापने का पैमाना अलग-अलग है।  पानी में अनेकों दूषित बैक्टीरिया मौजूद होते हैं जो मानव के लिए बेहद खतरनाक हैं। इन नलों के लिए जो टीम बनाई गई है वह इसका पूरी ख्याल रख रही है कि इस पानी से दूषित कणों को हटाएं। लेकिन इनमें कुछ ऐसी प्राकृतिक चीजें भी हैं जो सेहत के लिए अच्छे होते हैं। इसके बावजूद कुछ लोगों को नल का पानी पीने से एहतियात बरतने की जरूरत है। आइए जानते हैं, किन लोगों को डायरेक्ट नल के पानी से दूर रहना चाहिए। - जो लोग कीमोथेरेपी से गुजर रहे हैं। - जिन्हें एड्स है। - बच्चे और नवजात शिशु। - प्रेग्नेंट औरतें। हालांकि ये टीम पानी को स्वच्छ बनाने के लिए हर महत्वपूर्ण कार्य कर रही हैं लेकिन इसे बिलकुल साफ कर पाना मुश्किल है। दरअसल, पानी से तो लेड तो निकाल दिया जाता है लेकिन जिस पाइप से होकर ये पानी नल में आता है, वह हानिकारक है। क्योंकि पाइप प्लासटिक के होते हैं जिनमें 8% लेड होता है।
भारत में भले ही लड़कियों को कमजोर समझते हों लेकिन कानून ऐसा बिलकुल नहीं समझता। खुद लड़कियों को नहीं पता होगा कि उनके भले के लिए इतने कानून बनाए गए हैं।
प्लास्टिक की बोतलों में पानी पीना लोगों को सबसे सस्ता और टिकाऊ काम लगता है। लेकिन ये आपके लिए कितना खतरनाक साबित हो सकता है आप सोच भी नहीं सकते। इस पर कई रिसर्च हुए हैं जिसमें ये बात सामने आई है कि ये शुगर, कैंसर जैसी कई खतरनाक बीमारियों का कारण बनता है।  न्यूयॉक यूनिवर्सिटी के शोधकर्ताओं ने इसपर शोध भी किया। उसमें ये बात सामने आई है कि प्लास्टिक की बोतलों में जो कैमिकल पाया जाता है वो हमारे हॉर्मोनल सिस्टम के लिए बहुत खतरनाक होता है। अमेरिका में 5000 से अधिक लोगों पर रिसर्च किया गया। जब उनके यूरीन के सैंपल की जांच की गई तो ये बात सामने आई कि उसमें से अधिकतर लोग हॉर्मोनल समस्या से जूझ रहे थे जिसका कारण प्लास्टिक की बोतलों का हद से ज्यादा इस्तेमाल था। आप ये जानकर भी चौंक जाएंगे कि ये आपकी सेक्स लाइफ को भी प्रभावित कर रहा है। महिला और पुरुष दोनों में ही ये नपुंसकता को बढ़ाता है और तो और ये काफी हद तक मोटापे के लिए भी जिम्मेदार होता है।
अगर आप बहुत अधिक मीठा खाने के शौकीन है तो संभल जाइए क्योंकि इससे आपकी याददाश्त कमजोर हो सकती है। दरअसल, इसे लेकर एक शोध किया गया है जिसमें बताया गया कि खाने में चीनी की अधिक मात्रा इस्तेमाल करने से अल्जाइमर का खतरा बढ़ सकता है।
आज दुनियाभर में वुमेंस डे मनाया जा रहा है। आज के समय में जहां एक ओर महिलाएं किसी भी काम में पुरुषों से पीछे नहीं रह गई हैं तो वहीं कुछ देश ऐसे भी हैं जहां के लोग समझते हैं कि महिलाएं अभी भी पुरुषों से कम सक्षम हैं। इन लोगों के अनुसार, महिलाएं पुरुषों के मुकाबले आज भी कम कमाती हैं और ऐसी बहुत सी बातें हैं जिनमें वे लोग महिलाओं को पीछे समझते हैं। इस पर एक चार्ट बनाया गया जिसके मुताबिक, चाइना में 56%, रूस में 54%, यूएस में 22%, ग्रेट ब्रिटेन में 16%, कनाडा में 11%, साउथ कोरिया में 33%, जर्मनी में 20%, स्वीडन में 12% और स्पेन में 9% लोग यही सोच रखते हैं। वहीं भारत में ये आंकड़ा 48% है।
अगर कोई बहुत ज्यादा सोता है या फिर बहुत कम तो इसका असर मोटापे के तौर पर देखने को मिल सकता है। शोधकर्ताओं का कहना है कि ऐसे लोग जिनके परिवार में पहले ही मोटापे का इतिहास रहा हो, वे अपने सोने के खराब तौर तरीकों से वजन बढ़ने के आफत को दावत देते हैं। ऐसे लोगों का खान-पान, सेहत या फिर उनकी सामाजिक पृष्ठभूमि कुछ भी हो, यह असर होता है। ग्लासगो यूनीवर्सिटी के अध्ययन में ये भी पाया गया है कि जो लोग मोटापे को लेकर आनुवांशिक रूप से खतरे की जद में नहीं होते उनके लिए सोने के समय और शरीर के वजन में कोई संबंध नहीं होता। शोधकर्ताओं ने सात घंटे से कम और नौ घंटे से ज्यादा सोने से होने वाले असर का अध्ययन किया। उन्होंने पाया कि सामान्य नींद लेने वालों की तुलना में अधिक देर तक सोने वालों में चार किग्रा. और कम नींद लेने वालों में दो किग्रा. तक वजन बढ़ सकता है। ये असर आनुवांशिक रूप से मोटापे का अधिक खतरा रखने वालों में देखा गया है। इंस्टीट्यूट ऑफ कार्डियोवैस्कुलर एंड मेडिकल साइंसेज से जुड़े डॉक्टर जैसन गिल का कहना है कि आंकड़े बताते हैं कि आनुवांशिक रूप से मोटापे के खतरे से जूझ रहे लोग अगर बहुत कम सोते हैं या फिर ज्यादा नींद लेते हैं तो उनके शरीर के वजन पर इसका काफी हद तक प्रतिकूल असर पड़ता है। ये तब भी होता है जब वे दिन में या काम के दौरान ऊंघते हों। इस अध्ययन को अमेरिकन जर्नल ऑफ क्लीनिकल न्यूट्रिशन में प्रकाशित किया गया है।  
अगर आप अपने स्मार्टफोन पर लगातार ईमेल चेक करते हैं, फेसबुक और ट्विटर अपडेट करते रहते हैं तो चेत जाइए। जी हां, अमेरिका में एक नए अध्ययन में कहा गया कि स्मार्टफोन के लगातार इस्तेमाल से तानव का खतरा ज्यादा हो सकता है।  अमेरिकी मनोवैज्ञानिक संगठन (एपीए) द्वारा जारी रिपोर्ट के अनुसार अमेरिका में पांच वयस्कों में चार व्यक्ति अपने स्मार्टफोन लगातार अपने ईमेल चेक करते हैं, मैसेज पोस्ट करते हैं और सोशल मीडिया पर अपने खाते को खंगालते रहते हैं। यह तादाद लगभग 86 फीसदी है। शोध में यह भी पाया गया है कि डिवाइसों से लगातार जुड़े रहने और प्रौद्योगिकी लगातार इस्तेमाल से उनमें तानव का स्तर उच्च देखा गया है। अभ्यास शोध और नीति के लिए एपीए के सहायक कार्यकारी निदेशक लिन बुफका ने कहा कि सर्वे में पाया गया कि जो लोग लगातार स्मार्टफोन और प्रौद्योगिकी से जुड़े रहते हैं वे उन लोगों की तुलना में ज्यादा तनाव रहते हैं, जो स्मार्टफोन का इस्तेमाल लगातार नहीं करते हैं। यह सर्वे पिछले साल अगस्त में किया गया था, जिसमें अमेरिका में रहने वाले 18 से ज्यादा उम्र के 3511 वयस्कों ने हिस्सा लिया। 
कई लोगों का ये मानना है कि स्कूलों में बच्चों को पॉर्नोग्राफी और सेक्सटिंग के असर के बारे में बताया जाना चाहिए। ब्रिटेन में गैर सरकारी संगठन 'प्लान इंटरनैशनल यूके' का दावा है कि 75 फीसदी लोग पॉर्न के असर को सिलेबस में अनिवार्य तौर पर शामिल कराना चाहते हैं। हालांकि संगठन ने अपने सर्वे के हवाले से ये भी कहा है कि सात फीसदी लोग इसके खिलाफ हैं। 2000 हजार व्यस्क लोगों पर किए गए इस सर्वे में 71 फीसदी लोगों ने ये माना कि बच्चों को सेक्सटिंग से जुड़ा सबक भी सिखाया जाना चाहिए। सेक्स के बारे में की जाने वाली चैटिंग को सेक्सटिंग कहा जाता है।
जो लड़कियां बर्गर, पिज्जा जैसे फास्ट फूड खाने की शौकीन हैं उनमें ब्रेस्ट कैंसर होने की संभावना अधिक होती है। ये बात एक नए शोध में सामने आई है। ये तो सभी जानते हैं कि ऐसी चीजें जिनमें शुगर, कार्बोहाइड्रेट की ज्यादा मात्रा होती है उन्हें खाने से कैंसर और दिल की बीमारियां होने की संभावना बढ़ जाती है। लेकिन इस शोध के मुताबिक किशोरावस्था में लड़कियों में स्तन ग्रंथियों का विकास होता है और ऐसे में ये चीजें उनकी सेहत पर उल्टा असर डालती हैं। इन्हें खाने से टीनएज लड़कियों में 45 की उम्र से पहले ब्रेस्ट कैंसर का खतरा है। इसके लिए उन्होंने लड़कियों को हरी -सब्जियां और हेल्दी खाना खाने की सलाह दी है। शोधकर्ताओं के अनुसार, जो लड़कियां लंबे समय से फास्ट फूड खाते आ रही हैं उनमें मेनोपॉज से पहले ही ब्रेस्ट कैंसर होने की संभावना बढ़ जाती है। हालांकि उन्होंने ये भी स्पष्ट किया कि अलग-अलग लड़कियों में इसके अलग-अलग कारण भी हो सकते हैं। ये शोध लॉस-एंजेलिस की एक यूनिवर्सिटी में किया गया। 
दिन पर दिन खराब होती लाइफस्टाइल और अनहेल्दी खाने—पीने से हमारे शरीर में कई जहरीले टॉक्सिन्स जमा होने लगते है, जो एक बाद बडी बीमारियों का रुप लेते हैँ। शरीर में किसी भी प्रकार का जहर बढते समय हमें कई प्रकार में सिम्टम्स दिखाई देते है, जिसे शुरुआती समय में ही  पहचान कर किसी भी बडी बीमारी से बचा जा सकता है। जानिए शरीर में जमा होने वाले जहर के कारण। लगातार थकान पूरी नीदं और आराम करने के बाद बावजूद भी दिनभर थकान महसूस होना एक संकेत है कि शरीर में टॉक्सिन्स ज्यादा होने लगा है। वजन बढाना प्रॉपर डाइट और एक्साइज के बावजूद भी यदि आपका वजन लगातार बढ रहा है तो इसे आप अनदेखा ना रहे है। शरीर में टॉक्सिन्स के बढने से हार्मोन की परेशानी हो रही है। सांस से बदबू  ब्रश करने, माउथवॉश और मिंट के बाद भी सांसों से बदबू आने के मतलब है कि आपके लिवर में टॉक्सिन्स जमा हो रहे है। कब्ज की प्रॉब्लम शरीर में टॉक्सिन्स जमा होने से सबसे पहला असर पेट पर ही पडता है, जिसके वजह से कब्ज, एसीडिटी आदि की समस्याएं होने लगती है। गंध से परेशानी अगर अधिक खुशबू और बदबू से जी मिचलाने लगे या सिर में दर्द होने लगे तो शरीर में टॉक्सिन्स जमा होने के संकेत है। मसल्स पेन  शरीर में टॉक्सिन्स के बढ जाने से मसल्स में पेन और सिरदर्द की लगातार परेशानी बनी रहती है। स्किन की सम्सया टॉक्सिन्स के बढ जाने से स्किन पर रैशेज, खुजली, लाल पडना व दाने होना जैसी समस्या होने लग्रती है। शरीर को ऐसे करें ​डिटॉक्स ग्रीन टी पिएं ग्रीन टी में एंटीआॅक्सीडेंट्स होते है, जो बीमारियों से लडता है; कॉफी के समान ही कॉफीन  होती है, जिससे एनर्जी मिलती है। हरी धनिया का रस पिएं हरी धनिया में फाइबर्स के अलावा बीटा केरोटिन,सेल्मोनेला होता है, जो शरीर को अंदर से साफ करने में मदद करता है । एक्सरसाइज करें एक्सरसाइज करने से पसीना निकलता है और पसीने से जरिए सभी हानिकारक पदार्थ भी बाहर निकल जाते है ।
गांव के स्कूल में हमेशा पहली या दूसरी पोजिशन आती थी। स्कूल के टीचर पापा से मिलने पर तारीफ करना नहीं भूलते थे। पापा खुशी से फूले न समाते। पापा मुझे मेडिकल की पढ़ाई कराना चाहते थे। उन्हें लगता कि बेटा एमबीबीएस कर रहा है तो बेटी भी कर लेगी। गांव के स्कूल में पांचवीं तक की पढ़ाई के बाद बाद दूसरे गांव पढ़ने जाना पड़ता था। दसवीं क्लास में अच्छे नंबर आए तो पापा की उम्मीद बढ़ गई। पापा ने सोच लिया कि अब लड़का और लड़की दोनों ही डॉक्टर बनेंगे। गांव के स्कूल में 11वीं में मेडिकल सब्जेक्ट नहीं था इसलिए पापा ने मेरा एडमिशन गुड़गांव के एक प्राइवेट इंग्लिश मीडियम स्कूल में करवा दिया। फीस भरना पापा के लिए मुश्किल था। पापा ने घर के खर्चे में कटौती कर स्कूल की फीस चुकाई।
दुनिया में करीब 35-40 प्रतिशत बच्चों को मोटापा उनके माता-पिता से विरासत में मिलता है। इस बात का खुलासा यूनिवर्सिटी ऑफ ससेक्स के एक शोध में हुआ है। विशेषज्ञों ने कहा है कि यह शोध भारतीयों से काफी हद तक जुड़ा हुआ है क्योंकि यहां करीब तीन करोड़ लोग मोटापे से ग्रस्त हैं। इस रिसर्च में ब्रिटेन, अमेरिका, चीन, इंडोनेशिया, स्पेन और मैक्सिको के अलावा करीब 6 और देशों में मोटापे के शिकार बच्चों और उनके माता-पिता की बीएमआई (बॉडी मास इंडेक्स) पर विचार किया गया। इसके मुख्य लेखक प्रोफेसर पीटर डोल्टन ने बताया कि उन्होंने सबसे अधिक मोटापाग्रस्त देश (अमेरिका और ब्रिटेन) तथा सबसे कम मोटापाग्रस्त देश (चीन और इंडोनेशिया) के नमूनों का विश्षलेण किया। इसमें उन्होंने पाया कि सभी देशों के नतीजों का स्वरूप समान रहा।  इस शोध में इस बात पर प्रकाश डाला गया कि विकसित और विकासशील देशों में किस तरह से मोटापा पीढ़ी दर पीढ़ी संचारित होता है। शोध पर मुंबई के फिजिशन डॉ, अल्तमश शेख ने टिप्पणी कर कहा कि मां में ना केवल मोटापा बल्कि डायबिटीज की शिकायत भी बच्चों में टाइप 2 डायबिटीज और मोटापे का खतरा बढ़ाती है।
उन दिनों मैं कॉलेज में कहा करती थी कि कुछ भी कर सकती हूं, पर इन चक्करों में नहीं पड़ सकती। मेरी जैसी कई लड़कियों के लिए प्यार शुरू में चक्कर ही होता है। हरियाणा रोडवेज से कॉलेज आती-जाती थी। वहीं रवि से मुलाकात हो जाती थी। ये मुलाकातें न जाने कब प्यार में बदल गईं। प्यार जब ताजा होता है तो इस बात की फिक्र किसे होती है कि अगले मोड़ पर क्या होगा, बस नदी की तरह बहते जाना होता है। मेरे पापा अक्सर नौकरी के सिलसिले में विदेश रहते। अमीर-गरीब की जो कैटेगिरी समाज में बनी हुई है, उस हिसाब में हमारा परिवार अमीर था और रवि का परिवार गरीब। रवि की नौकरी तक नहीं लगी थी।इधर मेरे पापा-मम्मी से कहा करते थे, ''मैं अपनी बेटी शिवानी का ब्याह ऐसा करूंगा कि पूरे गांव ने नहीं देखा होगा।''
शीतलहर ह्रदय रोगियों के लिए खतरनाक है। इस सर्दी से बच्चे और हर उम्र के लोग प्रभावित होते हैं। फिजीशियन व पूर्व डिप्टी सीएमओ डा. केएम द्विवेदी का कहना है कि इस सर्दी में खाली पेट लोगों को यात्रा नहीं करनी चाहिए। ह्रदय रोगियों को और शुगर के रोगियों को सुबह और शाम नहीं टहलना चाहिए। हर उम्र के व्यक्ति को शीतलहर के समय टहलना बंद कर देना चाहिए।
विश्व स्वास्थ्य संगठन ने ऐसे बैक्टीरिया की सूची तैयार की है जिन पर दवाइयों का असर नहीं हो रहा है। इन्हें मानव स्वास्थ्य के लिए सबसे बड़ा खतरा माना जा रहा है। इस सूची में सबसे ऊपर ई. कोली जैसे ग्राम-नेगेटिव बग हैं जो अस्पताल में भर्ती कमजोर मरीजों के खून में जानलेवा संक्रमण या नमोनिया फैला सकते हैं। जर्मनी में होने वाली जी-20 बैठक से पहले इस सूची पर चर्चा की जाएगी। इसका मकसद सरकारों का ध्यान मुश्किल इलाज वाले संक्रमणों के लिए एंटीबायोटिक खोजने की ओर केंद्रित करना है।  विशेषज्ञ कई बार चेतावनी दे चुके हैं कि कुछ संक्रमणों का इलाज मौजूदा एंटीबॉयोटिक से संभव नहीं होगा। ऐसे में सामान्य संक्रमण भी जानलेवा हो जाएंगे। डब्ल्यूएचओ की डॉक्टर मैरी पॉल कीनी का कहना है कि एंटीबायोटिक की प्रतिरोधक क्षमता चेतावनी के स्तर पर पहुंच गई है और कोई नई दवा नहीं दिख रही है। उन्होंने कहा कि इलाज के विकल्प तेजी से कम हो रहे हैं। डॉक्टर कीनी ने कहा कि यदि सिर्फ बाजार पर ही सबकुछ छोड़ दिया गया तो समय रहते नए एंटीबॉयोटिक विकसित नहीं किए जा सकेंगे।
कई हार आप जो भी खाना खाकर घर से निकलते हैं, बाह जाने पर आपको दोस्त जान ही जाते हैं कि आप क्या खा कर आए हैं। ऐसे में आप हैरान हो जाते होंगे कि आखिर कैसे बिना बताए लोगों को पता चल गया कि हमने क्या खाया था। दरअसल हम जो खाते हैं उन खानों की अपनी एक खास खुशबू होती है, साथ ही उन्हें जायकेदार बनाने के लिए जो मसाले डाले जाते हैं, उनकी महक भी इतनी तीखी होती है कि अगर खाने के बाद दांत साफ ना किए जाए तो कोई भी सूंघ कर आपके खाने का अंदाजा लगा सकता है। लहसुन और प्याज, ये दो ऐसी चीजें हैं जिनकी महक काफी तेज होती है। गार्लिक ब्रेड के शौकीनों के लिए एक गंभीर मसला है कि आखिर खाने के बाद लहसुन की महक को मुंह से कैसे दूर किया जाए। लहसुन खाने के चौबीस घंटे बाद भी इसकी गंध बरकरार रहती है। यहां तक कि कुछ लोगों के तो पसीने से भी इसकी महक आती है। ये भी जरूरी नहीं कि आपने लहसुन चबाया हो तभी आपके मुंह से उसकी महक आएगी। दरअसल लहसुन में सल्फर बड़ी मात्रा में होता है। जब हम उसे पचाते हैं तो ये सल्फर खून में शामिल हो जाता है और हमारी सांस की नली, फेफड़ों और मुंह में जमा हो जाता है। ब्रश करने के बाद मुंह से तो ये महक दूर हो जाती है। लेकिन हमारे शरीर में जिस तरह की गतिविधियां चल रही होती है उनके साथ भी ये सल्फर संपर्क साधता है और अपनी महक छोड़ जाता है। मसलन अगर आपको पसीना आएगा तो उसमें भी इसकी महक शामिल होगी। अब सवाल ये है कि इस महक से निजात आखिर मिले कैसे? इस गंध को उसे खाने के बाद उत्पन्न होने वाले रासायनिक परिवर्तनों के जरिए खत्म किया जा सकता है। अगर लहसुन के साथ तुलसी, पुदीना, अजवाइन, सलाद पत्ता को खाने में शामिल कर लिया जाए तो काफी राहत रहती है। इसी तजुर्बे के दौरान एक और दिलचस्प बात पता चली कि सेब में लहसुन की महक की काट करने की क्षमता सबसे ज्यादा है। प्रोफेसर बेरिंगर का कहना कि उन्होंने बहुत सी चीजों के साथ तजुर्बा करके देखा लेकिन सबसे सटीक नतीजे पुदीना, सलाद पत्ता और कच्चे सेब के ही थे।
शोभा डे के ट्वीट के बाद से इंस्पेक्टर दौलतराम जोगावत लगातार चर्चा में हैं। उनके मोटापे की वजह से उनका मजाक उड़ा था। मगर उनके 180 किलो वजन के पीछे एक बीमारी का हाथ है। 1993 में गाल ब्लैडर के ऑपरेशन के बाद लगातार उनका वजन बढ़ने लगा था। लेकिन अब उन्हें इस समस्या से मुक्ति मिलने के आसार हैं। उनका इलाज मुंबई के सर्जन मुफ्फजल लाकड़ावाला करेंगे।  लेकिन गाल ब्लैडर के ऑपरेशन के बाद आखिर वजन बढ़ क्यों जाता है? जब गाल ब्लैडर में पथरी हो जाती है तो गाल ब्लैडर को निकाल देना जरूरी हो जाता है। इस प्रक्रिया को cholecystectomy(कोलसिस्टेकटॉमी) कहते हैं। इस ऑपरेशन के बाद वजन में तेजी से बदलाव आता है। कुछ लोगों के लिए ये मोटापा लेकर आता है तो कुछ लोगों के लिए दुबलापन। 
वजन कम करने के लिए कई जादुई डाइट प्लान को फॉलो करने की सलाह दी जाती है लेकिन ये कितने कारगर हैं इसके बारे में कोई नहीं कह सकता। इसी डाइट प्लान में से एक सलाह ये भी दी जाती है कि वजन कम करने के लिए खाली पेट पानी पीना बेहद कारगर है जानिए इस बात में कितनी सच्चाई है। वर्जिनिया टेक के शोधकर्ताओं ने इस विषय पर शोध किया। इसमें उन्होंने लोगों का 2 ग्रुप बनाया गया। दोनों ग्रुप को लो कैलोरी डाइट प्लान फॉलो करने की हिदायत की गई। लेकिन केवल एक ग्रुप को हर बार खाना खाने से पहले आधा लीटर पानी पीने को दिया गया।  12 हफ्ते के बाद शोधकर्ताओं ने पाया कि जो ग्रुप खाली पेट पानी पीता था वो दूसरे ग्रुप के मुकाबले 44 प्रतिशत ज्यादा तेजी से वजन कम कर पाया।
आधुनिक समय में सेल्फी को फेसबुक जैसी सोशल नेटवर्किंग साइटों पर पोस्ट करने और उनको देखने का चलन काफी तेजी से बढ़ा है। हालांकि इससे मनोवैज्ञानिक रूप से नकारात्मक असर पड़ता है। हालिया शोध में खुलासा हुआ है कि फेसबुक पर सेल्फी को बार-बार देखने से आत्म सम्मान में कमी आती है। इतना ही नहीं, इससे जीवन को लेकर संतुष्टि भी कम होने लगती है।  अमेरिकी शोधकर्ताओं का कहना है कि अभी तक सेल्फी को पोस्ट करने और लाइक करने को स्वास्थ्य के लिए अच्छा माना जाता रहा है। लिहाजा इसके लिए लोगों को प्रोत्साहित भी किया जाता रहा है।  हालांकि हालिया शोध में इससे उलट परिणाम देखने को मिले हैं। इसमें पाया गया कि जब लोग फेसबुक पर अपनी और दूसरों की सेल्फी को देखते हैं, तो कई दफा खुद को कमतर पाते हैं। इसके चलते उनके आत्म सम्मान में कमी आने लगती है। यह शोध जर्नल ऑफ टेलीमैटिक्स एंड इनफोर्मैटिक्स में प्रकाशित हुआ।
अपने बॉस के साथ अच्छे रिश्ते न होना आपके लिए कई तरह की दिक़्क़तें पैदा कर सकता है। लेकिन आप ये जानकर हैरान रह जाएंगे कि बॉस के साथ नज़दीकी भी आपको कई तरह की मुश्किलों में डाल सकती है। अमरीका की सैन डिएगो यूनिवर्सिटी के जेरेमी बर्नर्थ कहते हैं कि बॉस से क़रीबी ताल्लुक़ आपके ऊपर कई तरह के दबाव डालता है। ख़ास तौर से अगर आप पहले दोस्त रहे हों और फिर आपका दोस्त आपका बॉस बन जाए। इससे तनाव बढ़ता है। लोग अक्सर दफ़्तर से ग़ायब रहने लगते हैं और उनके काम पर बुरा असर पड़ता है। बॉस से नज़दीकी थोड़े वक़्त के लिए तो बहुत अच्छी होती है। लेकिन लंबे वक़्त तक अगर आप बॉस के क़रीबी रहते हैं तो इससे थकान और निराशा होने लगती है। ऐसा तब और होता है जब बॉस से नज़दीकी की वजह से आप अपनी ज़रूरतों और अपने सिद्धांतों से समझौते करने लगते हैं क्योंकि आपके बॉस को लगता है कि बुरा हो या अच्छा हर फ़ैसले में आपको उसके साथ होना चाहिए। ऐसा सभी नज़दीकी रिश्तों में होता है। फिर चाहे घर का हो या दफ़्तर का न्यूयॉर्क के मनोवैज्ञानिक विंसेंट पासारेली कहते हैं कि घरेलू ताल्लुक़ और दफ़्तर के संबंधों में कोई ख़ास फ़र्क़ नहीं होता। विसेंट कहते हैं कि हम अक्सर दफ़्तर में भी ऐसे साथी तलाशते हैं जिनके साथ घर जैसा माहौल महसूस हो। अपनी ज़िंदगी के तमाम तजुर्बों की बिनाह पर ही हम दफ़्तर में साथी बनाते हैं।
सिगरेट पीने के तुरंत बाद अक्सर लोगों को चाय-कॉफी पीने का मन करता है। लेकिन क्या कभी आपने इसका कारण जानने की कोशिश की है? अगर नहीं, तो बता दें कि इस पर एक नया शोध किया गया है जिसके अनुसार, इसके लिए आपके जीन जिम्मेदार होते हैं। शोध में बताया गया है कि सिगरेट में मौजूद निकोटिन शरीर को बूस्ट करने के लिए ज्यादा से ज्यादा इस तरह के नशीले पदार्थ लेने को मजबूर बनाता है। कॉफी में कैफीन होती है, इस वजह से लोग कॉफी पीना पसंद करते हैं। शोधकर्ता, कैफीन और सिगेरट के बीच संबंध को जानने के लिए काफी उत्सुक थे इसलिए उन्होंने ये शोध किया। नॉर्वे में हुए इस शोध में शोधकर्ताओं ने पाया कि जो लोग तंबाकू का अधिक सेवन करते हैं उनमें सिगरेट पीने के बाद कॉफी की तलब ज्यादा लगती है। वहीं ब्रिटिश लोग कॉफी की जगह चाय पीना पसंद करते हैं।  शोधकर्ताओं का कहना है कि कई बार सिगरेट उस ड्रग को खत्म कर देती है और इस वजह से कई लोगों को अधिक मात्रा में कॉफी पीने की तलब होने लगती है। वैज्ञानिकों ने निष्कर्ष निकाला कि सिगरेट कैफीन की ज्यादा मात्रा लेने को मजबूर कर देती है। 
हम में से बहुत से लोग दफ्तर जाने के लिए लंबा सफर तय करते हैं। दफ्तर आने-जाने में कई लोग घंटों सफर में गुजारते हैं। अक्सर ये सफर थकाऊ और उबाऊ होता है। वक्त की बर्बादी लगता है। दुनिया में बहुत से लोग दफ्तर आने-जाने के दौरान ये तनाव झेलते हैं। इस बारे में इयान गेटली ने एक किताब लिखी है। इसका नाम है, 'रश ऑवर: हाऊ 500 मिलियन कम्यूटर्स सर्वाइव द डेली जर्नी टू वर्क।'
कैरेबियन सागर में पाए जाने वाले विषैले समुद्री घोंघों में मिलने वाले जहर में कारगर दर्द निवारक दवा के गुण पाए गए हैं। पीएनएएस में प्रकाशित शोध के मुताबिक इन घोंघों में पाया जाने वाला जहर 'आरजी1ए' उनके शिकार को मारने व उसे लकवाग्रस्त करने सक्षम है। यह दर्द को कम करने में भी सहायक सिद्ध हो सकता है। वैज्ञानिकों का कहना है कि आने वाले समय में इसकी मदद से नशीली दवाओं के आदी लोगों का इलाज संभव हो सकता है। अमेरिका के उटा विश्वविद्यालय के वैज्ञानिकों ने एक ऐसे तत्व की खोज की है जिससे दर्द को दूर करने के लिए नशीली दवाओं का सेवन नहीं करना पड़ेगा। चूहों पर किए शोध में सामने आया है कि इस तत्व का असर लंबे समय तक रहता है और इससे शरीर पर भी दुष्प्रभाव नहीं पड़ता।  शोधकर्ता दवा के प्रभाव व सुरक्षित इस्तेमाल को लेकर प्री-क्लिनिकल टेस्ट के अगले चरण में इस पर शोध जारी रखेंगे। मौजूदा समय में नशीली दवाओं का संकट महामारी के स्तर तक पहुंच चुका है। अमेरिका के बीमारी नियंत्रण व रोकथाम केंद्र (सेंटर फॉर डिजीज कंट्रोल एंड प्रेवेंशन) के मुताबिक अमेरिका में प्रत्येक दिन नशीली दवाओं के भारी मात्रा में सेवन 91 लोगों की मौत होती है। चिकित्सा के क्षेत्र में लंबे वक्त से दर्द निवारण के लिए नशीली दवाओं पर निर्भरता को खत्म करने के लिए वैकल्पिक उपचार की आवश्यकता महसूस की जा रही थी।
चित्रकारी आपके तनाव को कम करने में मददगार साबित हो सकती है। ऑर्ट थेरेपी जर्नल में प्रकाशित हालिया शोध में खुलासा हुआ है कि चित्रकारी करने से शरीर में पाए जाने वाले तनाव के लिए जिम्मेदार हार्मोन्स का स्तर कम हो जाता है। इस बात का कोई फर्क नहीं पड़ता है कि आप चित्रकारी करने में माहिर हैं या नहीं। भारतवंशी शोधकर्ता समेत ब्रिटिश वैज्ञानिकों का कहना है कि तनाव के लिए जिम्मेदार कोर्टिसोल जैसे हार्मोन के स्तर का पता लगाने के लिए लार के नमूने की जांच की जाती है। जिस व्यक्ति के शरीर में कोर्टिसोेल का स्तर जितना ज्यादा होता है, उसके तनाव में होने की संभावना उतनी ज्यादा होती है। Published by MD AKRAM
अगर कोई व्यक्ति लगातार निराशा और हताशा से भरे पोस्ट डालता है तो माना जाता है कि उसकी मानसिक स्थिति ठीक नही है। वो एक तरह के अवसाद से घिरा हुआ है। ऐसे में फेसबुक ने भारत में एक नया फीचर लांच किया है जो इस तरह के लोगों को कोई गंभीर कदम उठाने से रोकेगा।
जापान में नागरिकों पर हुए सर्वे में आया है कि वहां के लोगों के पास सेक्स के लिए भी वक्त नहीं है। जापान की आधी से ज्यादा आबादी सेक्सलेस मैरिज के कान्सेप्ट पर जी रही है। यह सर्वे 'द गार्जियन' में छपा है जिसमें 16 से 49 साल तक के 3 हजार लोगों ने हिस्सा लिया है।
बहुत सी महिलाओं के लिए पीरियड्स जीवन की सच्चाई है। न चाहते हुए भी हर महीने महिलाएं पीरियड्स के दर्द और सूजन से गुजरती हैं। लेकिन एक डॉक्टर ने ये दावा किया है कि असल में महिलाओं को इस दर्द को झेलने की कोई जरुरत नहीं है और महिलाएं इसको रोकने के लिए पिल्स यानि गोलियां खा सकती हैं।  यूनिवर्सिटी ऑफ वाशिंगटन की गाइनोकोलॉजिस्ट डॉक्टर एलिजाबेथ मिक्स बताती हैं कि मुझे लगता है कि ये सोच तेजी से बदल रही है कि नियमित रूप से मासिक धर्म की जरूरत है।  पीरियड्स रोकने वाली गोलियां शरीर में हॉर्मोन के लेवल को बदल देती हैं जिसकी वजह से महिलाओं के अंडाशय में अंडे नहीं बनते। शुगर पिल्स 21 दिन की अवधि वाली होती हैं इनमें कोई हॉर्मोन नहीं होता वो बस महिलाओं को ये याद दिलाने के लिए होती हैं कि पीरियड्स उनके जीवन का एक हिस्सा है। इस गोली को खाने के बाद इन्हें बिना दर्द के आर्टिफीशियल ब्लीडिंग होती है। 
दुनिया की सबसे बड़ी पॉर्न साइट 'पॉर्न हब' ने नेत्रहीनों के लिए एक चैनल लॉन्च किया है। 'पॉर्न हब' ने नेत्रहीनों के लिए खासकर इस चैनल को लॉन्च को किया है। नेत्रहीन अब सुन सकेंगे कि पॉर्न फिल्म में क्या हो रहा है। इसमें एक व्यक्ति की आवाज के जरिए बताया जाएगा कि मॉडल ने पॉर्न फिल्म में क्या पहन रखा है और उसके हाव भाव कैसे है और वह किस पॉजीशन में है।  एडल्ट पॉर्न साइट पॉर्न हब ने कहा कि डिस्क्राइब्ड वीडियो सेक्शन को यूजर के अनुरूप बनाया गया है ताकि वे सीन का पूरा आनंद ले सकें। साइट ने आगे कहा हमारा उद्देश्य सभी यूजर की जरूरतों को पूरा करना है। इस सेक्शन में अभी 50 अभी वीडियो हैं जो फीमेल फ्रेंडली, गे, बाई और ट्रांससेक्सुअल व्यूवर्स के लिए हैं। हर वीडियो में आवाज को प्रोफेशनल ने भावशून्य टोन में रिकॉर्ड किया है। पॉर्न हब का कहना है,'हम ने सिर्फ पॉर्न हब कम्यूनिटी में नेत्रहीनों के लिए बेहतर सेवा देने के विषय पर बात कर रहे हैं, बल्कि हम यह भी कोशिश कर रहे हैं कि सब लोगों के लिए साइट तक पहुंच किस तरह आसान किया जाए।' पॉर्न हब साइट के वाइस प्रेजीडेंट कोरी प्राइस ने कहा,' हमारा उद्देश्य पॉर्न हब के सारे यूजर के लिए जरूरत के अनुसार सेवा करना है और इसके लिए हम व्यक्तिगत स्तर पर कंटेंट की पहुंच को आसान बनाने रहे हैं। इसके लिए हम अपने यूजर को प्रोत्साहित कर रहे हैं ताकि वे हमारी नई कैटेगरी को अपने अनुभव के मुताबिक फीड्बैक दें। हमें उम्मीद है कि इससे हम निशक्तजनों के लिए ज्यादा कंटेंट तैयार कर सकेंगे।' Published by MD AKRAM
अगर आप आम लोगों जैसे हैं तो आपको भी लगता होगा कि आपको अपने बारे में अच्छी समझ है। आप बिंदास हैं या शर्मीले। बात-बात में नर्वस हो जाते हैं या फिर मुश्किल वक्त में भी शांत रहते हैं। खुद के बारे में राय आपने कायम कर ली होगी। मगर क्या आपने सोचा कि जो आप अपने बारे में सोचते हैं वैसा ही आपके जानने वाले आपके बारे में सोचते हैं या नहीं? मनोवैज्ञानिकों ने इस सवाल का जवाब तलाशने की कोशिश की है। उन्हें लगता है कि हम सबको ये मोटा-मोटा अंदाजा होता है कि दूसरे हमारे बारे में क्या सोचते हैं। हालांकि हममें से किसी को भी ये पक्के तौर पर नहीं मालूम होता कि दूसरे, हमारे बारे में क्या खयाल रखते हैं। 2011 में इस बारे में एक रिसर्च अमेरिका की वॉशिंगटन यूनिवर्सिटी में हुई थी। ये रिसर्च एरिका कार्लसन और उनके साथियों ने मिलकर की थी। उन्होंने सैकड़ों छात्रों को खुद के बारे में राय बताने को कहा था। ये पूछा था कि वो अपने किरदार को कैसे देखते हैं। जैसे कि वो बिंदास हैं, मजाकिया हैं, दिलकश हैं, वगैरह-वगैरह। फिर उन छात्रों के बारे में यही सवाल उनके जानने वालों से किया गया। फिर छात्रों से ये पूछा गया कि उनके जानने वालों ने उनके बारे में क्या कहा होगा।
भारत में तनाव की समस्या तेजी से बढ़ रही है। इसमें खासकर युवाओं की संख्या ज्यादा है। कई लोग तनाव को गंभीरता से नहीं लेते। तनाव जरुरी नहीं है दुख या किसी गंभीर परेशानी के समय ही आए। काम की वजह से पड़ने वाला दबाव भी तनाव को न्यौता देता है। ऐसे कई सारी छोटी-छोटी समस्याएं हैं जो इशारा करती है कि आपको तनाव है। लेकिन इसे गंभीरता से नहीं लेते हैं। जानिए वो कौन से लक्षण हैं जिसे आप नजरअंदाज करते आए हैं लेकिन वो तनाव हो सकता है।
सेक्स के बारे में घबराहट भी सेक्स के दौरान दर्द की एक वजह हो सकती है। एक नए शोध से पता चला है कि हर दस में से एक महिला सेक्स के दौरान दर्द अनुभव करती है। रॉयल कॉलेज ऑफ ऑब्सटेट्रीशियंस और गॉयनोकोलोजिस्ट्स की एडी मोरिस कहते हैं, "ये आपको जीवन में अहम सुधार करने का वक्त है।" उन्होंने बीबीसी न्यूज़बीट को बताया, "ये चिंता और घबहराहट के बढ़ने का एक कारण हो सकता है।" 16-24 वर्ष की वो युवतियां जो पहली बार सेक्स का अनुभव करने जा रहीं हो और इसे लेकर चिंतित हों उन्हें वो ये सलाह देते हैं।
"आप समझे नहीं। आप जिस बात पर अड़े हैं, वो बिल्कुल सही नहीं। मेरी बात सुनिए तो आपको सब-कुछ सही-सही समझ आएगा। अगर आप राजी हैं तो मैं आपको पूरा मामला बताता हूं। मैं यकीन दिलाता हूं कि आप मेरे कायल हो जाएंगे।" हम किसी से भी बहस करते वक्त अक्सर ऐसे ही कहते हैं। दूसरे की बात खारिज करते हैं। अपनी बात मनवाने में पूरा जोर लगा देते हैं। फिर चाहे मुद्दा कोई भी हो। दुनिया की आबो-हवा में बदलाव का मसला हो, खाड़ी देशों में जंग की बात हो या फिर, आने वाली छुट्टियों की प्लानिंग। अक्सर हम लोग दूसरों की बात सुनने के बजाय अपनी बात मनवाने पर जोर देते हैं। और जब आप अपनी बात पर अड़ जाते हैं, तो, सामने वाला भी झुकने को या आपकी बात मानने को राजी नहीं होता। किस्मत से, रिसर्च के जरिए कुछ ऐसे तरीके तलाशे गए हैं, जिनकी मदद से आप बिना बहस के, बिना धमकाए, बहस में सामने वालों अपना कायल बना सकते हैं। करीब एक दशक पहले अमेरिका की याल यूनिवर्सिटी में ऐसी रिसर्च हुई थी। जिसे लिओनिद रोजेनबिट और फ्रैंक कील ने किया था। इसमें उन्होंने लोगों से ये पूछा था कि वो कोई भी चीज या बात किस हद तक समझते हैं। जैसे कि क्या उन्हें कार के स्पीडोमीटर के काम करने का तरीका पता है? या फिर, क्या वो जानते हैं कि सिलाई मशीन कैसे काम करती है?  
हम आपको कुछ ऐसी आसान चीजें बता रहे हैं जिससे आपका दिमाग शांत होगा। इतना ही नहीं, आप आराम से चैन की नींद भी ले पाएंगे। टाइम्स ऑफ इंडिया ऑनलाइन के मुताबिक, जानिए, चैन की नींद लेने वाले फंडो के बारे में।
हाल के वर्षों में हैपेटाइटिस-सी (पीलिया) के इलाज के लिए स्वीकृत की गई दवा न केवल लिवर फेल कर सकती है बल्कि कई प्रकार के साइट इफैक्ट भी छोड़ सकती है। इस संबंध में आई एक नई रिपोर्ट में विशेषज्ञों ने चेतावनी जारी की है। इस रिपोर्ट के निष्कर्ष अमेरिका के खाद्य मंत्रालय के डाटाबेस पर आधारित हैं जिसमें दुनिया भर के डॉक्टरों ने काम किया है।  यह रिपोर्ट भारतीय समयानुसार बृहस्पतिवार को प्रकाशित होगी। रिपोर्ट में उन नौ प्रकार की सर्वाधिक उपयोग में आने वाली एंटी-वायरल दवाओं को भी शामिल किया गया है जिनके बारे में दावा किया जाता है कि वे बड़े स्तर पर बीमारी को बढ़ने से रोकती हैं। डॉक्टरों ने पाया कि इन दवाओं में कई साइड इफैक्ट भी हैं।  न्यूयॉर्क स्थित सेंटर फॉर लिवर डिसीज एंड ट्रांसप्लांटेशन के निदेशक डॉ. रॉबर्ट एस. ब्राउन ने कहा कि - ‘इन दवाओं से कई दूसरी समस्याएं भी हो सकती हैं, जिनके बारे में विस्तार से जांच की जानी चाहिए।’ उन्होंने कहा कि - ‘हमें इस रिपोर्ट की उपेक्षा न करके रोगियों में इसका खतरा समझना चाहिए।’ 
महिलाओं को पुरुषों से ज्यादा नींद लेना चाहिए, ऐसा एक शोध में दावा किया गया है। इस शोध में कहा गया है कि महिलाओं का दिमाग पुरुषों से ज्यादा जटिल होता है इसलिए उन्हें पुरुषों से ज्यादा नींद की जरूरत होती है। टाइम्स ऑफ इंडिया के अनुसार, शोध कर रहे वैज्ञानिकों ने पाया है महिलाओं को पुरुषों की तुलना में करीब 20 मिनट ज्यादा नींद की जरूरत होती है। शोधकर्ताओं ने इसके पीछे तर्क दिया है कि दिन में महिलाओं का दिमाग पुरुषों के दिमाग की तुलना में ज्यादा कसरत करता है। यह शोध मध्यम उम्र के 210 पुरुषों और महिलाओं पर किया गया है।
बीस-बाईस की उम्र में लोग बिंदास, बेफ़िक्र होते हैं। सोचते हैं कि ये उनके मौज-मस्ती के दिन हैं। मगर क्या ये ख़याल सही है? क्या हमें अपनी बीस-पच्चीस की उम्र में किसी बात की फ़िक्र करने की ज़रूरत नही? बीबीसी ने सवाल-जवाब वाली वेबसाइट पर इन सवालों के उत्तर खोजने की कोशिश की। लोगों से ये पूछा कि उम्र के बीस के दशक में हमें ज़िंदगी की किन मुश्किलों का सामना करने की तैयारी करनी चाहिए। क्वोरा के मैक्स लुकोमिंस्की, स्लाइसप्लानर नाम की कंपनी के चीफ़ मार्केटिंग अफसर हैं। वो कहते हैं कि बीस की उम्र में ये सीखना सबसे ज़रूरी है कि, 'ऑनलाइन दोस्त नक़ली होते हैं'। मैक्स लिखते हैं कि ज़्यादातर इंटरनेट दोस्त बनावटी होते हैं। वो कभी भी आपकी मुसीबत में काम नहीं आएंगे। मैक्स सलाह देते हैं कि तजुर्बा और भावनाएं ही आपकी सबसे बड़ी पूंजी हैं। वो ये भी कहते हैं कि आज शानदार कारें और अच्छे मकान, कामयाबी के पैमाने नहीं रह गए हैं। चैरिटा जॉनसन लिखती हैं कि बीस की उम्र में अपनी कमज़ोरियों को जानना सबसे ज़रूरी है, क्योंकि दुनिया आपकी कमज़ोरी जानेगी तो फौरन उसका फ़ायदा उठाने की कोशिश करेगी। बेहतर है कि अपनी कमज़ोरियों को समझिए और उनसे छुटकारा पाने की कोशिश कीजिए।
विश्व स्वास्थ्य संगठन के मुताबिक दुनिया भर में 10 करोड़ से ज़्यादा महिलाएं गर्भनिरोधक गोलियों का इस्तेमाल करती हैं। हालांकि 1960 के दशक में गर्भनिरोधक गोलियों की शुरुआत के बाद से ही इसके इस्तेमाल से अलग-अलग तरह के साइड इफेक्ट्स देखने को मिले हैं। हाल के एक अध्ययन के मुताबिक गर्भनिरोधक गोलियों के इस्तेमाल से अवसाद का ख़तरा बढ़ता है। ये अध्ययन हुआ है डेनमार्क में।
